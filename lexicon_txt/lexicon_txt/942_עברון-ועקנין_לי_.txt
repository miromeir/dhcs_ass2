Name: עברון-ועקנין, לי 
Birth Year: 1975
Birth Place: 
Occupation: סופרת, משוררת ומתרגמת
Entry writer: בתיה שמעוני
Entry Value: 
בתם של רם ועדנה עברון, איש הרדיו והטלוויזיה והעיתונאית ואשת הרדיו. בעלת תואר ראשון בפילוסופיה ובלימודים כללייםמהאוניברסיטה העברית בירושלים. כתבה ביקורות תיאטרון בעיתון ירושלים וביקורות ספרות בעיתון מעריב. פירסמה ארבעה ספרי ילדים, ספר שירה:עד תפארת חיזורנו (גוונים, 1999) וקובץ סיפורים:התעוררות (1999). כמו כן פירסמה שירים וסיפורים בכתבי העת עתון 77, זוטא, אֵב ואחרים. תירגמה כמה ספרים לילדים ולנוער, רומנים וספרי עיון, וכן כתבה ותירגמה תסכיתי רדיו ששודרו ב"קול ישראל". הצגת הילדים התרנגול שכתבה הועלתה בתיאטרון "מראה" (2010).
במרכז סיפוריה הקצרים עומדות גיבורות צעירות מאוד (בשנות התיכון והשירות הצבאי) העושות את צעדיהן הראשונים במרחב החברתי. למרות גילה הצעיר(כמה מהסיפורים נכתבו בהיותה בת שבע-עשרה) חושפת עברון-ועקנין באומץ רב את ההתעוררות המינית של נשים בראשית פריחתן, במערכות יחסים מגוונות: בזרועותיו של החבר של ההורים, במערכת יחסיםספק לסבית, ובחיקו של חבר דמיוני. ראוי לציון מיוחד הסיפור "שינה", המתאר מפגש מיני ורגשי חטוף בין שני זרים באמצעות התבוננות מדויקת בהם בעת שנתם.
גם בשיריה עוסקת עברון-ועקנין ביחסים פיזיים ורגשיים, המקבלים לעתים אופי אלים: "כְּשֶׁהָזִיתִי לְהַכּוֹתְךָ הִזְדַּקְּרָה מוּל יָדַי/ הַפְּגִיעוּת שֶׁל גּוּפְךָ" ("בינינו התגלגל הכעס",עד תפארת חיזורנו).
References: 
בר-לב, ענת. "הכאןוהעכשיו". ידיעותאחרונות.26.3.1999. 28.
