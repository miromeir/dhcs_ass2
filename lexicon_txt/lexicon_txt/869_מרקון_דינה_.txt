Name: מרקון, דינה 
Birth Year: 1960
Birth Place: ריגה, בירת לטביה
Occupation: עורכת ומתרגמת
Entry writer: חמוטל בר-יוסף
Entry Value: 
נולדה בריגה, בירת לטביה. ב-1973 עלתה ארצה עם משפחתה. למדה באוניברסיטה העברית בירושלים תואר ראשון בספרות עברית ובבלשנות כללית, תואר שני בבלשנות וכן לימודי תעודה בעריכה. שימשה כעורכת תוכן ולשון בלשכת העיתונות הממשלתית, בעיתונים ובהוצאות ספרים. החל מ-2001 עובדת כמתרגמת וכעורכת עצמאית עבור הוצאות ספרים שונות. מתרגמת מרוסיתומאנגלית. 
תרגומיה המעולים הביאו אל קוראי העברית את מיטב הספרות הרוסית. בהם: חאג'י מוראט מאת טולסטוי (1997); שדים: רומאן בשלושה חלקיםמאת דוסטוייבסקי(2003); יום הפטרון הקדוש וסיפורים מוקדמים אחריםמאת אנטון צ'כוב (2002);והיום איננו כלהמאת צ'ינגיס אייטמטוב(1994). 
מלבד עיסוקה הנרחב בתרגום פרוזה, תירגמה את ספרו של מיכאיל בכטין צורות הזמן והכרונוטופ ברומן:מסה על פואטיקה היסטורית (2007). זהו תרגום מופתי לספרו של חוקר הספרות הרוסי הדגול. מרקון הצליחה להעמיד נוסח עברי ששומר על הסגנון הפתוח-דיאלוגי והעמום במכוון של בכטין, ועם זאת הוא נגיש ונהיר.
References: 
