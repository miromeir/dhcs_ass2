Name: איג-זקוב, אליעזרה
Birth Year: 1937
Birth Place: ירושלים
Occupation: מתרגמת ומבקרת ספרות
Entry writer: מתן חרמוני
Entry Value: 
נולדה בירושלים. למדה ספרות אנגלית, ספרות עברית ותנ"ך באוניברסיטה העברית בירושלים, וכן זמרה בלונדון ובישראל. בתו של אלכסנדר איג, מראשוני חוקרי הצמחים בארץ ישראל, ראש המחלקה לבוטניקה באוניברסיטה העברית ומייסד הגן הבוטני על הר הצופים.
לאורך השנים פירסמה תרגומים של רומנים מהקלאסיקה המודרנית של הספרות האנגלית, בהם עוגיות ושיכר מאת סומרסט מוהם (1985) וצ'רלי והנשים מאת קינגסלי אימיס (1985).עיקר פעילותה בתרגום מהשירה האנגלית. תרגומיה הופיעו בבמות ספרותיות שונות, בהן כתבי העת  עתון 77 ושבו. בשנים האחרונות מתפרסמים תרגומיה במוסף "תרבות וספרות" של עיתון הארץ. 
חיבור פרי עטה,בהקיץ ובחלום: מסיפוריו של תלמיד, ראה אור ב-1959 (חיפה: מפעלי זכוכית ישראליים פניציה) בלוויית עיטורים של צבי מאירוביץ, ונדפס שוב ב-1963 (ירושלים: קריית ספר) בלוויית עיטורים של מרים עטר. ב-1965 ראה אור עשר עצב, מבחר משירת אמילי דיקינסון בתרגומה. ב-1984 פירסמה מבחר משירת ויליאם באטלר ייטס בשם יופי נורא נולד. ב-2000 פירסמה מבחר נוסף מיצירתה של אמילי דיקינסון, חיי נצבו רובה טעון, ובו נכללו גם שירי המבחר הראשון, מעובדים מחדש. ב-2004 ראה אור תהליך במזג-הלב, מבחר משירי דילן תומס, וב-2009 יצא חסד היום שגווע,קובץ תרגומיה לשירת אלפרד טניסון.
References: 
ברונובסקי, יורם. "שתי פניה של אמילי דיקינסון: ביקורת על ספרה 'חיי נצבו רובה טעון'". הארץ תרבות וספרות. 11.8.2000. ב'12; מגד, איל. "אליעזרה איג-זקוב: שנתיים וחצי במחיצת ייטס". ידיעות אחרונות תרבות, ספרות, אמנות. 10.5.1985. 2. 
