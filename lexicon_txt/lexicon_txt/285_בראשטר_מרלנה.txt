Name: בראשטר, מרלנה
Birth Year: 1953
Birth Place: יאסי, רומניה,ועלתה ארצה
Occupation: משוררת בשפה הצרפתית ומתרגמת
Entry writer: יובל פז
Entry Value: 
נולדה ביאסי, רומניה,ועלתה ארצה ב-1980. ברומניה החלה בלימודי צרפתית והשלימה שני תארים אוניברסיטאיים, בצרפתית ובאנגלית. לאחר עלייתה השלימה תואר שני באוניברסיטת חיפה (1982), ומאוחר יותר עבודת דוקטור בבלשנות של שפות רומאניות באוניברסיטת פריז 8 (ונסן,1991). מרצה לצרפתית באוניברסיטת חיפה, ולאנגלית בטכניון.
עוסקת במחקר, בתרגום ובכתיבה. כל אלה ברומנית, בצרפתית, באנגלית ובעברית. אך שפת היצירה העיקרית שלה היא צרפתית, ועד כה פירסמה בשפה זו ארבעה ספרי שירה, שהאחרון שבהם, לשכוח את מה שיקרה, פורסם ב-2007. תרגומי שירים אחדים פרי עטה הופיעו בעתון 77 ובשבו. קיבלה שני פרסים בינלאומיים על שירתה – פרס Ilarie Voroncaב-2001 ופרס Hélène Jacques-Lertaב-2006. מופיעה לעתים קרובות באירועי תרבות ושירה באירופה.שיריה תורגמו לשמונה שפות. 
תירגמה שלושה ספרים לרומנית, בהם שניים של עמוס עוז. כמו כן תירגמה שירה מעברית לצרפתית ולרומנית, בין השאר של רוני סומק, מרים חלפי, רחל חלפי, מאיה בז'רנו, מאיר ויזלטיר וחוה פנחס-כהן. תירגמה גם מצרפתית לעברית. מכהנת כיו"ר אגודת הסופרים הישראלים כותבי צרפתית מאז 2000, וכחברת המערכת של קונטינואום (Continuum), כתב העת של האגודה. היא חברת ההנהלה של המרכז לחקר השירה הצרפתית בתזמננו באוניברסיטת חיפה, וחברת מערכת כתב העת שלו, Poésie et Art. 
השירה שלה מצטיינת בהעזה לשונית ובחדשנות. החסכנות, הישירות, אפילו החספוס שליטים בשיריה, אך אלה אינם פוגמים בעמקות המאפיינת אותם, המובילה לעתים לספרות רחוקות ומפתיעות. ב-2009 יצא ספרה לשכוח את מה שיקרה, הכולל אוסף משיריה שאותם תירגמה לעברית עם רוני סומק.
References: 
