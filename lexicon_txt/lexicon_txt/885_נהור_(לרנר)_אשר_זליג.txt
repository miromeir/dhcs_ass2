Name: נהור (לרנר), אשר זליג
Birth Year: 1905
Death Year: 1964
Birth Place: פילזנו, פולין
Occupation: מחזאי ומבקר ספרות ותיאטרון
Entry writer: סבטלנה נטקוביץ'
Entry Value: 
נולד בפילזנו, פולין. קיבל חינוך מסורתי, אך נחשף גם להשכלה האירופית. הצטרף לתנועה הרוויזיוניסטית מיד עם הקמתה ב-1925. למד באוניברסיטת ורשה, תחילה כלכלה וסוציולוגיה ובהמשך פילוסופיה ותולדות האמנות. בהיותו בוורשה החל לפרסם מאמרים בעיתונים המדינה,אונזער וועלט, הצפירה, היינט, דער מאמענטועוד. מחזהו העברי הראשון,מאחורי החזית, פורסם בוורשה ב-1933 ועסק בחוויותיו כילד בזמן מלחמת העולם הראשונה. בהמשך כתב ופירסם מערכונים ביידיש ובעברית, שהוצגו על ידי תנועות הנוער הציוניות בפולין.
עם פרוץ מלחמת העולם השנייה הצליח להימלט מפולין הכבושה והגיע לווילנה, ובסוף 1940 עלה ארצה. עם עלייתו שימש כעורך מדור הספרות ומבקר תיאטרון ואמנות בעיתון התנועה הרוויזיוניסטית המשקיף. ב-1943 פירסם את המחזה בעליית גג– מהראשונים שעסקו בנושא השואה במחזאות העברית, ובהמשך חזר לנושא במחזהו שישה בבונקר אחד (1951). מ-1948 ערך את מדור הספרות בידיעות אחרונות ושימש כמבקר ספרות, אמנות ותיאטרון בחרות. במקביל  המשיך לכתוב מחזות ותסכיתים ל"קול ישראל". ב-1960 פירסם כמה קובצי מחזות ומערכונים ריאליסטיים מהווי ארץישראל – הבנות חזרו הביתה,בית בשיכון עוליםומחזות ורשימות. לאורך השנים חתם על יצירותיו ועל ביקורותיו גם בשמות העט א' בן-מאיר וזליג לרנר. 
References: 
"אשר נהור איננו". חרות. 2.11.1964. 1, 2; קרסל, גצל. "אשר נהור ז"ל – שבעה לפטירתו". ידיעות אחרונות 7 ימים. 6.11.1964. 9.
