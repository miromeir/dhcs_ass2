Name: כרמל, שאול
Birth Year: 1937
Birth Place: 
Occupation: משורר, סופר ומחזאי בשפה הרומנית
Entry writer: אנדרי פישהוף ומערכת הלקסיקון
Entry Value: 
יליד שטפנשט, מחוז בוטושאן, רומניה. בוגר בית הספר לספרות בבוקרשט. עלה לארץ ב-1965.  עבד, עד צאתו לגמלאות, בתחום הפיננסי. 
חיבר כעשרים וחמישה ספרי שירה ברומנית. שיריו מאופיינים במעין לחימה אינסופית נגד העולם, שהדובר רואה בו סביבה אלימה ההורסת את עצמה. בתחילת כתיבתו ניתן היה להשוות את לשון שיריו ללשון הפומפוזית של ולדימיר מיאקובסקי. לאחר מכן הוא פנה, ספר אחר ספר, אל אלוהי העולם שבו הוא רואה גם את אלוהיו הפרטי, האמור להגן עליו כמשורר וכיהודי. כמו כן כתב שירי אהבה חזקים וחושניים, שנבעו כמדומה ממערכות יחסים סוערות. בשנים האחרונות נעשה הדובר בשיריו פחות סוער ותובעני, והוא נינוח ומפויס יותר. 
ב-1990 פורסם בעברית ספרו מצלע חלום בתרגומו של גיורא לשם, וב-1995 פורסם מבחר משיריו באנתולוגיית חורף ירוק, בתרגום אנדרי פישהוף ובעריכת יהודה גור-אריה (1995). ספרו חיוך אבוד ראה אור בעברית ב-2002 בתרגומו של סנדו דוד, מלווה באיורים מאת טייה פלץ. 
זוכה פרס מיכאי אמינסקו לשירה רומנית (1988). 
References: 
גרנות, משה. "ארץ מולדת וארץ הולדת – על המשורר שאול כרמל". פסיפס 77. 2010. 17-19; לשם, גיורא. "פה, על גדות השבר הסורי-אפריקני". מסיבוב כפר סבא לאזרחות העולם. תל אביב: זמורה-ביתן. 1991. 151-164. 
