Name: מוסנזון, משה
Birth Year: 1909
Death Year: 1979
Birth Place: קמניץ פודולסק שבאימפריה
Occupation: סופר ועורך
Entry writer: עירית רונן
Entry Value: 
נולד בקמניץ פודולסק שבאימפריה הרוסית (אוקראינה של היום). עלה ארצה עם הוריו ב-1911. גדל בעיןגנים, הסמוך לפתח תקווה. אחיו של הסופר יגאל מוסינזון. אביהן של דבורה עומר וורד מוסנזון. היה חבר הגרעין שהקים את קיבוץ נען, ובו התגורר רוב שנותיו. 
במלחמת העולם השנייה התנדב לצבא הבריטי, ליחידת תובלה עברית. החל בפרסום רשימותיו הראשונות בעלוני "הצופים" ובבמעלה, ולאחר מכן בעיתונות הפועלים והחיילים בשנות המלחמה. ערך את עיתון החיילים החייל העברי במשך חמש שנים בזמן המלחמה, וכתב בו בקביעות את המאמרים הראשיים וסדרת רשימות בשם "מפנקסו של חייל עברי". 
כתב שני ספרים על חוויותיו מן המלחמה: מכתבים מן המדבר (הקיבוץ המאוחד, 1944) ורשימות חייל עברי(1944). ספרו מכתבים מן המדבר תורגם לאנגלית ב-1945. ספר זה הנו קובץ מכתבים ששלח מוסנזון בתור חייל ארץ-ישראלי מחיל התובלה הבריטי ב-1943, בעיצומה של המלחמה, לאהוביו בארץ ולחברים בקיבוץ נען. המכתבים אותנטיים ודרמטיים, מתארים את הלכי הרוח של התקופה, את המפגשים המרגשים של מוסנזון עם יהודי צפון-אפריקה, את הכאב לנוכח גורלם המר כאשר סיום המלחמה עוד רחוק מן העין, געגועים לחברים ולנעשה בבית. הספר נערך והודפס כמעט בזמן כתיבתם של המכתבים, וכך הוא גם מסתיים: לפתע, בלי שהקוראים יודעים מה עלה בגורלו של המחבר הנמצא בחזית. 
בשנים 1947-1955 ערך את עיתון תנועת "הנוער העובד והלומד"במעלה. במהלך עבודתו כעורך במעלהטיפח דור שלם של יוצרים, בהם: משה דור, משה בן-שאול, דן אלמגור, אוריאל אופק ואחרים. בתו, דבורה עומר, עשתה את צעדיה הראשונים ככותבת תחת ידהעורך שלו. מעיזבונו הוציאו בנותיו דבורה עומר וורד מוסנזון את ספרו מכתבים מן הדרכים (1984). בשנותיו האחרונות ערך את עלון הקיבוץ בנען וטיפח זנים שונים של ורדים.
References: 
קרסל, גצל. "מוסנזון, משה". לקסיקון הספרות העברית בדורות האחרונים. מרחביה: ספרית פועלים והקיבוץ הארצי. 1967. 327-328.
