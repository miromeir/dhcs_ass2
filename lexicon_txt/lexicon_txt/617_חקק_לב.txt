Name: חקק, לב
Birth Year: 1944
Birth Place: עיראק
Occupation: סופר, חוקרספרות ומבקר
Entry writer: הדס שבת-נדיר
Entry Value: 
נולד בעיראק.בגיל שבעעלה ארצה עם משפחתו. גדל במעברת אור יהודה ולאחר מכן בגבעתיים. למד לתואר ראשון בספרות עברית ובמדעי המדינה. ב-1965 פנה ללמוד משפטים והוסמך כעורך-דין. במקביל עשה תואר מוסמך בספרות עברית באוניברסיטת תל אביב. לאחר התואר השני היגר לארצות הברית, ושם כתב את עבודת הדוקטור באוניברסיטת קליפורניה. ב-1976 החל ללמד באוניברסיטת קליפורניה בלוס אנג'לס. ב-1987 התמנה לפרופסור מן המניין. מ-2006 עורך חקק את הדאר, השנתון העברי של יהודי אמריקה. 
פעילותו הספרותית מוקדשת ברובה לכתיבת שירה ופרוזה,שבה הוא מבקש לשרטט את הנרטיב של חיי יהדות עיראק משנות החמישים ואילך. ספרו הראשון הוא עוקד בעוד אביב (ניב, 1962). לאחר מכן הוציא את ספרו אלי, אתה טוב: שירים (1963). בקובץ הסיפורים אם אשכחך (1981) מבקש חקק להציג את נקודת המבט של הישראלי היורד מן הארץ. בספרו האסופים(1977),שעורר סערה כשיצא לאור, תיאר את חייהם של הילדים של עולי המזרח במעברות ואת היחס המזלזל שזכו לו מנציגי מערכת החינוך בישראל. ספר שיריו להוריש שיר עברי בלוס אנג'לס (1988) עוסק בחיבוטי הנפש של ישראלי יורד. גיבור הרומן בית על גבעה (1993), המשכו של הספר האסופים, הוא שלמה מעתוק, פרופסור לכלכלההשוהה באמריקה ומתגעגע לארץ. הרומן מבוסס על מפגשים אקראיים בין גיבור הרומן לדמויות שונות, המובילים את הגיבור להתמודד עם המתחים שבין מזרח ומערב, עוני ועושר, זקנה ובחרות. 
ספרו העיוני הראשון,פרקים בהבעה (1971), מושתת על שיעוריו באוניברסיטה. ספרו השני, המבוסס על עבודת הדוקטור שלו, נקרא עם ארבעה משוררים: אברהם בן יצחק, אמיר גלבע, נתן זך ושלמה זמיר (1979). החל מ-1981 פנה לעסוק בשיח התרבותי. תחילה ראה אור ספרו ירודים ונעלים; דמותם של יהודי המזרח בסיפור העברי הקצר (1981). בספר מבקר חקק את העיצוב הסטריאוטיפי של יהדות המזרח בסיפורת העברית, שהשריש לדעתו את הדעות הקדומות בחברה הישראלית והגביה את החיץ בין העדות השונות. בספרו פרקים בספרות יהודי המזרח במדינת ישראל (1985) הוא מציג את יצירותיהם של משוררים וסופרים יוצאי המזרח כחלק אינטגרלי מהספרות העברית החדשה.ספרוEquivocal Dreams: Studies in Modern Hebrew Literature(1993) כולל שתי חטיבות גדולות: אחת מוקדשת לעגנון והשנייה עוסקת בשירתם של דוד פוגל, נתן אלתרמן ונתן זך. הספר כולל גם מבוא לעולמם השירי של משוררים מזרחיים בישראל. בספרו Modern Hebrew Literature Made into Films (2001) מנתח חקק יצירות ספרות עבריות שתורגמו לאנגלית ועובדו לסרטים. 
הקדיש שלושה ספרים לחקר הספרות העברית בארצות המזרח, ובהם הוא מציג את היצירה העברית המקומית, הישגיה וקשריה עם משכילי יהדות אירופה וארץ ישראל. בניצני היצירה העברית החדשה בבבל (2003) הוא מציג את פירות היצירה העברית החילונית שנוצרה בעיראק החל מ-1735 ועד העלייה הגדולה לארץ. באיגרות הרב שלמה בכור חוצין (2005) כינס את איגרותיו של הרב חוצין שהתפרסמו בכל כתבי העת העבריים בדורו. חסיד מול חוטאים: 'ספר תוכחות מוסר' לעזרא הבבלי(2008) עוסק בר' עזרא הבבלי, שחי בבגדאד במאה השמונה-עשרה וכתב תוכחות: ז'אנר ספרותי הבנוי במתכונת של שכר ועונש וכתוב בלשון שירית פיוטית.
ספרו האסופים תורגם לאנגלית: Stranger among brothers (1984). זכה בפרס רחל על ספר השירים להוריש שיר עברי בלוס אנג'לס, ובפרס ברקאי לסיפורת מקורית על הרומן בית על גבעה. 
References: 
סומך, ששון. "האסופים". עתון 77 3. 1977. 12-13; מורה, שמואל. "בית על גבעה".אפיריון 42. 1996. 49-53; סומק, רוני."אגרוף התוכחה של עזרא הבבלי".עתון 77 339. מאי-יוני 2009. 7. 
