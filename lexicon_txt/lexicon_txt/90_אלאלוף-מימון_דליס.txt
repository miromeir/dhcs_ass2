Name: אלאלוף-מימון, דליס
Birth Year: 1953
Birth Place: תל אביב, בכל
Occupation: משוררת, מבקרת ועורכת
Entry writer: חיים וייס
Entry Value: 
נולדה בתל אביב, בכל פרסומיה כמשוררת וכמבקרת מזדהה אך ורק בשמה הפרטי, דֶלִיס. פירסמה עשרות שירים בכתבי עת ובמוספי ספרות שונים והוציאה לאור ארבעה ספרי שירה: חיבוקים שלרוח (מרתף 29 ליד עקד, 1988); תלתלים פרועים(1992); קורעות קו האבן(1994); פתקאות שהשארתי על הרצפה (2003). שירתה מתמקדת ביומיומי, בטריוויאלי ובפשוט הנפגשים עם הנשגב והמיתי. המפגש הזה מתרחש תדיר בגוף האנושי, בעיקר הנשי, המעוצב כזירת מאבק בין ההוויות האלה. ב-2011 הוציאה את ספר הסיפורים סיפורים מחנות יד-שנייה.
החל משנות התשעים מפרסמת דליס עשרות רשימות ביקורת בכתבי עת ובמוספי ספרות: דבר, מאזניים, פסיפס, אפיריון ועוד. כתיבתה מתאפיינת, כשירתה, בחיפוש אחר הנשגב שבתוך היומיומי והטריוויאלי. מתוך עמדה זו אין היא חוסכת ביקורת מכותבים או יוצרים הנראים בעיניה כמי שמייצרים מורכבות ספרותית מתוחכמת שאין מאחריה אמירה ברורה ומפורשת על המצב האנושי. היא מתנגדת באופן עקבי לכתיבה הנתפשת בעיניה כאופנתית, שאותה היא מזהה, לעתים מתוך נקודת מוצא הנראית שמרנית משהו, כיומרנות ללא כיסוי של ממש.     
References: 
יעוז-קסט, חנה. "שיחות עם דליס".פסיפס 56. 2003/2004. 50-48; שתל, שמואל. "בשבילי מלאכים– ביקורת על ספרה של דליס 'תלתלים פרועים'". פסיפס16. 1992.24-23.
