Name: אביגור-רותם, גבריאלה
Birth Year: 1946
Birth Place: בואנוס איירס, ארגנטינה
Occupation: סופרת, משוררת ועורכת
Entry writer: עירית רונן
Entry Value: 
נולדה בבואנוס איירס, ארגנטינה. עלתה לארץ ב-1950. בעלת תואר ראשון בספרות עברית ובספרות אנגלית ובעלת תעודת הוראה מאוניברסיטת תלאביב. במהלך שנות התשעים שימשה בתפקידי עריכה מגוונים: לקטורית ועורכת ספרי ביכורים בהוצאת עם עובד, לאחר מכןלקטורית ספרי ילדים ונוער עבור המכון לתרגום ספרות עברית. כיום משמשת כמרצה וכעורכת ספרי עיון בהוצאת הספרים של אוניברסיטת חיפה. גרשון שקד(2006), שאביגור-רותם ערכה את אחד מספריו, שיבח אותה במילים חמות: "הרבהעורכיםועורכותהיוליבימיחלדי, והיאודאיאחתמןהמעוליםשבהם: רגישותלשונית, הבנהספרותיתותבונהאנושיתנתמזגובהועשאוהלעורכת... כאותהמיילדתהנוטלתאתהתינוקשלנובלידתו, מטהרתומנקהאותוומחזירהאותולנומטוהרונקי".
פירסמה שני ספרי שירה בטרם החלה בכתיבת פרוזה: דולצינאה (דביר, 1980) וחומות וקיסרים (1990). ספרי השירה עוסקים במסעות, בהתמודדות עם אלוהים ועם המוות, ובמרכזםדמויות מיתיות: תנ"כיות או מן הספרות הקלאסית. 
ב-1992 פירסמה אביגור-רותם את הרומן הראשון שלה,מוצרט לא היה יהודי(כתר, צד התפר), שבו התגייסה לספר את הסיפור הנשכח של שבט יהודי שלא זכה לנוכחות של ממש בסיפורת העברית: השבט שהיגר מאירופה לאמריקה הלטינית. היא עשתה זאת באמצעות סאגה דו-משפחתית ענפה, שרקמה לתפארת. הסגנון הייחודי שלה שוזר את גורלן וזהותן של שתי משפחות תוך תנועות רחבות בו-זמניות במרחבי ארץ ובזמן, באמצעות שברירי דיבור, מגעים קלים, מחוות גוף ואזכורים דקים. תערובת הלשונות, המכילה עברית ברוקית ומתערסלת לצד עברית משנאית, מקראית או חסידית, המשלבת ביטוי רוסי או אמרת כנף צרפתית, מגישה לקורא עושר של צליל ומשמעות. 
הביקורת הכריזה כי באמצעות רומן זה פרצה הסופרת אל השורה הראשונה של הספרות העברית בת זמננו. הרומן זכה להכרה כחוליה משמעותית בז'אנר המתפתח של גנאלוגיה משפחתית יהודית, ז'אנר שצמח כאלטרנטיבה לסיפור השושלת הקולקטיבי-ממלכתי. כמו כן הדגישה הביקורת את טכניקת הסיפור המקורית והמרתקת, את שליטתה הווירטואוזית של הסופרת בשפה העברית ואת העיסוק המקורי שלה במתח בין השאיפה לחידוש לבין גזֵרת הגורל.מוצרט לא היה יהודיזכה בפרס ראש הממשלה על שם לוי אשכול ובפרס לרומן ביכורים על שם שוויפרט. 
ב-2001התפרסם הרומן השני שלה,חמסין וציפורים משוגעות, עבורו זכתהבשנית בפרס ראש הממשלה על שם לוי אשכול, נכללה בחמישייה הנבחרת של פרס ספיר לספרות,זכתה בפרס גולדברג לספרות,בפרס נשיא המדינה לספרות, בפרס הזהב ובפרס הפלטינה של התאחדות המו"לים, ובפרס ויצו (WIZO)לרומן המתורגם לצרפתית.אבנרהולצמן (2001) גורס כי הרומן סבוך ועשיר, וכי הוא יצירה בעלת ערך הכתובה היטב, שניכר כי הושקעה בה עבודת צירוף וליטוש קפדנית. הוא מוסיף כי זהו ספר שאפתני המבקש להתמודד עם כמה מן הצמתים המשמעותיים ביותר של קיומנו כיחידים וכציבור. גרשון שקד (2001) משבח את רגישותו, את עומקו ואת עדינותו של הספר, וכן את התיאורים בו, ה"מעוצבים בפרטי פרטים בכישרון לשוני ובתובנות התבוננות שאין להם שיעור", ומגדיר אותו כסיפור ארץ-ישראלי אלגי המלא אהבה אנושית לכל מי שחלף או מעולם לא היה. 
ב-2007 ראה אור הרומן אדום עתיק, שזכה בפרס הזהב של התאחדות המו"לים. חלק מן הביקורת הגדירה אותו כרומן ציוני מפוכח,השואל האם הצליח החזון הציוני להתממש. הבחירה בהחייאת הרומן הציוני היוותה צעד נועז על רקע המקובל בספרות העברית. זוהי חזרה לציונות נוסח "החלוץ" ו"השומר", הבולטת בעיקר בבחירה למקם את העלילה בגליל, ובהתמקדות בדמויות בעלות מאפיינים הרואיים. הרומן עוסק בנשים חזקות ומרתקות, ובתיאור שושלת של נשים בתולדות הארץ. הרומן מספר את סיפור המאה הציונית בארץ ישראל, דרך מספרים שונים ותקופות שונות.העברית בפי הדמויות היא עשירה ומגוונת, מורכבת ממשלביםשונים של השפה העברית ומשפות שונות. עיצוב הדמויות ומבנה העלילה שונים מאלה המאפיינים את המרכיבים המקבילים בספרות דור המדינה. את מקומן של דמויות טיפוסיות ועלילות אלגוריות תופשים עיצובים מוחשיים ומפורטים. צופקה למשל, הסבתא של השושלת כולה, היא גיבורה ממשית, ולא דמות אלגורית המבטאת את הפער בין החזון להגשמתו.
אביגור-רותם פירסמה גם ספר שעניינו הוראת הספרות: ספרים לכל טעם (1995). ספריה תורגמו לכמה שפות. 
References: 
אופיר, עדי. "מאה שנים של בדידות יהודית". מעריב השבוע. 14.2.1992. 49; אורן, יוסף. "אדום עתיק– גבריאלה אביגור-רותם". משמרות בסיפורת הישראלית. ראשון לציון: יחד. 2008. 107-123; הולצמן, אבנר. "הישראלים". ynet ספרים. 6.5.2001; ---. "בין כנען לטרזין". מפת דרכים: סיפורת עברית כיום. תלאביב: הקיבוץ המאוחד. 2005. 253-255; נמדר, ראובן. "אל השורה הראשונה". מאזניים ס"ו (6). 1992. 39-40; שקד, גרשון. "שבחי החמסין". ynet ספרים. 12.8.2001; ---. "הקדמה". זהות: ספרויות יהודיות בלשונות לעז. חיפה: הוצאת הספרים של אוניברסיטת חיפה. 2006. 13-11.
