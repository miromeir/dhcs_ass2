Name: נאטור, סלמאן
Birth Year: 1949
Birth Place: חיבדלית אל-כרמל
Occupation: סופר, עורך, מחזאי ומתרגם בשפה הערבית
Entry writer: אריאל שיטרית
Entry Value: 
נולד וחיבדלית אל-כרמל. ממוצא דרוזי. בוגר תיכון עירוני בחיפה. בעל תואר ראשוןמאוניברסיטת חיפה בפילוסופיה (1976). שימש עורך מדור התרבות בעיתון אל-אתתחאד(1990-1968) ומזכיר המערכת בירחון אל-ג'דיד. מנהל מכון אמיל תומא לעיונים פלסטיניים וישראליים בחיפה (מ-2002), עורך כתב העת סוגיות ישראליותהיוצא לאור ברמאללה (2007-2000) ועורך שותף של הרבעון העברי-ערבי דו-עט. כיהן כיו"ר התאחדות הסופרים הערבים בישראל (1977-1975), היה מזכיר ועד היוצרים הישראלים והפלסטינים נגד הכיבוש ולמען השלום (1986-1992) וסגן יו"ר איגוד הסופרים הכללי בישראל (1995-2000). חבר הנהלה בארגון "עדאלה" (2001-2000) ובמועצת חברי ההנהלה מ-2003. זכה בפרס היצירה הערבית ממשרד התרבות (1992), בפרס התרגום על שם חיים בלנק (1992) ובפרס התרבות הפלסטינית, קהיר (2003).
פירסם כעשרים ושמונה ספרים בערבית, בהםהגות, קובצי סיפורים קצרים, ביקורת תרבות וחברה, ספרי ילדים ורומנים.נחשב לאחד הסופרים הפלסטינים החשובים בדורנו. הסיפור הראשון שפירסם היה "חג למי?" שיצא לאור בעיתון אל-יום ב-1965. ספרו הראשון, מחשבותומחקרים על מחשבה ופילוסופיה, הנו אוסף רשימות (הוצאת מג'ללת אל-שרק בירושלים, 1971). קובץ סיפוריו הראשון, מה עומד מאחורי המילים,יצא לאור ב-1972 באותה הוצאה. הרומן הראשון שלו, אתה הרוצח, יא שייח' (1976), מתייחס לטרגדיה של הדרוזים שמפוזרים על פני ארצות רבות במזרח התיכון ומפולגים על פי גבולות שרירותיים המאלצים אותם לעתים להילחם איש נגד רעהו. תירגם וערך אנתולוגיות שירה וסיפורת עברית, שכללו גםשירים של יהודה עמיחי וחיים נחמן ביאליק. תירגם את הזמןהצהוב מאת דויד גרוסמן ואת שיחותעל מדעוערכים מאת ישעיהו ליבוביץ (1997). מבין תרגום סיפוריו לעברית אפשר לציין את "בשיר מוסלם אלג'בעי", הכלול בקובץסיפורים פלסטיניים(מערבית: משה חכם, 1997, עמ' 139-136).
הנובלה פרי עטו הולכים על הרוחמבוססת על מפגשיםשל הסופר עם תושביםיהודים ופועלים ערבים בבית שאן, במהלכם מיטשטשות זהויות לאומיות נוקשות. לנובלהשתי גרסאות, בערבית (1991) ובעברית (1992, בתרגומו שלו). מעניין לציין כי הגרסה העברית מרוככת ומתונהממקבילתההערבית. מטרתו המוצהרת בהולכים על הרוח היא לתאר לידידה פלסטינית את העיר שנותרה ללא תושביה הפלסטינים, ולחפש את הפנים האנושיות מעבר לסכסוך הלאומי הישראלי-פלסטיני.
ספרו שישים שנה: מסע במדבר(2009) הוא רומן המכיל סיפורים עממיים המסופרים בפי "השייח' מחורץ הפנים". השייח' מייצג את הפלסטיני הישיש בעל הזיכרון הטראומטי שכל רצונו שהדורות הבאים ישמעו את סיפורו. סיפורי השייח' מבוססים על עדויות ועל ראיונות עומק שערך נאטור עם עקורים פלסטינים בתחילת שנות השמונים. הסיפורים לא רציפים, טראומטיים. הרומן עבר כמה גלגולים בשפה הערבית, מסדרה של פרקים קצרצרים במוסף של עיתון אל-ג'דיד בשנים 1981-2; לטקסטים שהתפרסמו ביומון אל-קודס ב-1996 בשם הזיכרון שוחח איתי והסתלק;  למהדורה חדשה ב-1998 לרגל ציון חמישים שנה לנכבה בשם ולא שכחנו את הכרוניקה של הזקן מחורץ הפנים; למחזה בשם זיכרון; ועד לרומן שיצא ב-2009 הכולל שלושה חלקים: זיכרון, מסע ועוד מסעוהמתנה.
הרומן אני, את והרוח, שיצא ב-2011, תורגם לעברית על ידי יהודה שנהב וראה אור בהוצאת הכבשה השחורה ב-2012. על פי מבקר הספרות הפלסטיני עאדל אל-אוסטה (2012), רומן זה מהווה שיא אמנותי בכתיבתו של נאטור. הוא מגולל דרמה כפרית, הנעה בין טראומה אישית לטראומה לאומית, ומתמקד במתח בין המודרני למסורתי, בין הגברי לנשי, בין אמנות לשיגעון ובין אגדה למציאות. 
לרומן זה יש שני חלקים, שתי גיבורות שהן למעשה אנטי-גיבורות, ושני סיפורים שאט-אט נשזרים זה בזה. הראשון הוא סיפורה של זינאת, אישה כבת שמונים שחיה בבית בכפר ערבי. היא חיה בגפה זה שישים שנה, מאז מות סבה שגידל אותה, מטפלת בכל צרכיה בכלים הפשוטים העומדים לרשותה ויוצאת לעתים רחוקות מהבית. זינאת נדחקת לשולי החברה. היא לא קיימת בעיני הרשויות, אין לה תעודת זהות ואירוע לידתה לא נרשם מעולם ברישומי האוכלוסין. אך כעבור שמונים שנה נזכרים בה ראש המועצה וחבריו, כאשר הם מגלים את הערך הנדל"ני של הקרקע שעליה עומד ביתה. אני, את והרוחנותן מקום בולט לקול הנשי, כאשר הדמות השנייה, אישה שלא יכלה להגשים את ייעודה כמשוררת, מספרת את החלק השני של הרומן בגוף ראשון.
חיבר חמישה מחזות, שהועלו בתיאטרונים ברחבי הארץ ובעולם הערבי. מחזהו נחיתתאונס הוצג בתרגום לעברית בתיאטרון העברי-ערבי ביפו. מחזהו זיכרוןבוים על ידי אדיב ג'השאן ובוצע על ידי נאטור עצמו בתיאטרון "אל-סראיה" ביפו, והואמעלה  פיסות זמן מילדותו בעקבות הנכבה – האסון הפלסטיני – וקורא לזכור את המלחמות ולהתנגד להן. מחזה זה מבוסס על ספרו ולא שכחנו את הכרוניקה של הזקן מחורץ הפנים (1998).
References: 
الأسطة, عادل. "سلمان ناطور: هي, أنا والخريف". الأيام. 8.1.2012; غنايم, محمود. المدار الصعب: رحلة القصة الفلسطينية في إسرائيل. كفر قرع: دار الهدى. 1995. 214-198;
פלד, מתי. "דרך הרוח". עתון 77 156. 1993. 12-10; ---. "השפעת הקורא בגרסאות 'הולכים על הרוח' מאת סלמאן נאטור". המזרח החדש ל"ה. 1993. 128-115;
Elad-Bouskila, Ami. Modern Palestinian Literature and Culture. London: Frank Cass. 1999. 55-57.
