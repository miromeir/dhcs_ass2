Name: מיטלמן, איריס
Birth Year: 1955
Birth Place: פתח תקווה
Occupation: סופרת
Entry writer: אביב עקרוני
Entry Value: 
נולדה בפתח תקווה. התייתמה מאמה בגיל שש ומאביה בגיל שבע-עשרה. סיימה את ביתהספר התיכון ע"ש ברנר בפתחתקווה. שירתה בחיל האוויר. בוגרת החוגים לספרות ולתיאטרון באוניברסיטה העברית בירושלים. עובדת שנים רבות בהוראת ספרות בביתהספר העל-יסודי ע"ש אוסטרובסקי ברעננה. הופיעה במופע יצירה ויצר, שבו היא משלבת משחק, קריאה מספריה וריקודי בטן. החלה לרקוד באופן מקצועי מ-2003. מתגוררת בראש העין.
ספרה הראשון,אהוב יקר, ראה אור ב-1998 בהוצאת כתר. ספרה החמישי והאחרון,עכשיו טוב (2008), מתמקד במסכת אירועים הנפרשת לעיני הקורא בעקבות שלוש שיחות טלפון שמקבלת אליאורה, גיבורת הספר, מרצה לתזונה במכללה. הראשונה – מעמוס, חבר מימי ביתהספר, שממשיך לאהוב אותה למרות השנים הרבות שחלפו מאותם הימים, ופותח במערכת יחסים אינטימיים עמה. השנייהמדינה, אהובתו הראשונה של בעלה, שילדה לו בן שנשלח לאימוץ ועתה מבקש הבן להכיר את הוריו הביולוגיים, והשלישיתמשושן, חברתה הטובה ביותר, המבשרת לה שחלתה בסרטן השד. 
ספריה הנוספים: אוהבת לא אוהבת (2001); המלצרית מחוף הים (2003); פקח את עיני (2006). 
References: 
בן, מנחם. "איריס פותחת הכל". מעריב ספרות. 28.4.2006. 29; שטרייט-וורצל, אסתר. "אהוב יקר, קשר עין". עלון הסתדרות המורים 89. 1999. 16.
