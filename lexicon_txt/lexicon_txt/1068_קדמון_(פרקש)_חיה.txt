Name: קדמון (פרקש), חיה
Birth Year: 1918
Death Year: 1960
Birth Place: סינפרופול, אוקראינה
Occupation: משוררת, עורכתומתרגמת
Entry writer: אלישע פורת
Entry Value: 
נולדה בסינפרופול, אוקראינה. עלתה ארצה עם הוריה ב-1925. אביה, אברהם קופמן, היה מורה בכפריחזקאל, ואמה רופאת ילדים בעמק יזרעאל.גדלה והתחנכה בכפריחזקאל. את לימודיה התיכוניים סיימה בגימנסיה "הרצליה". מנעוריה היתה חברת "השומר הצעיר", פעילה כמדריכה וכחברה בהנהגה הארצית הראשית. הצטרפה לגרעין המייסד של קיבוץ חצור (1937). 
לאחר שעזבה את הקיבוץ למדה ספרות אנגלית באוניברסיטה העברית בירושלים, ולהשלמת לימודיהיצאה לאנגליה ב-1950.בעת לימודיה שם ערכה והגישה תוכניות ספרות בפינה העברית של הבי-בי-סי בלונדון. בתום לימודיה היתה מורהלספרות עברית ואנגלית בסמינר לוינסקי ובעוד מוסדות. הצטרפהלמפלגת הפועלים המאוחדת (מפ"ם, 1949), אבל בעת הפילוג של האגף השמאלי בראשותו של משה סנה (1953),הצטרפה אליו. ב-1954 הצטרפה עם סנה ואחרים למפלגה הקומוניסטית הישראלית (מק"י). 
היתה פעילהבוועד למען השלוםובליגה לידידות ישראל-בריתהמועצות. ביקרה בבריתהמועצות ובבולגריה וקשרה שם קשריםעם אמנים וסופרים. החלה בפרסום שירתה בעל המשמר בעריכתאברהם שלונסקי. השתתפה בקביעות בעיתון מק"י קול העם והיתה חברת המערכת של המוסף הספרותי שלו, שערך אלכסנדר פן. פירסמה גם שיריילדיםומסות על ספרות עברית וכללית,על שירה וספרות בארצות הקומוניסטיות, ותירגמה יצירות שפורסמו שם. מתרגומיה: ליאוניד גרוסמאן, מות פושקין, רומן (1950, בחתימת חיה קופמן); ורה פאנובה, עתות השנה, רומן (1954, בחתימת ח' קין); מן השירה העממית הרומנית (1955), ועוד.
נישאה לרוברט פרקש, עולה מארצותהברית, ביולוג וקומוניסט יהודי ששירת במלחמת קוריאה והגיע ארצה בשל הרדיפות של הסנטור מקארתי. הם התגוררו בתלאביב ובה נולד בנם היחיד. קדמון חלתה ונפטרה ב-1960. על קברה בבית הקברות קרייתשאול ספדו לה משה סנה ואלכסנדר פן, ובתום הלוויה הושר"האינטרנציונל". שמונה חודשים לאחר מותה נפטר במפתיע גם בעלה ונטמן לידה.קובץ משיריה, לבעור תמיד, יצא לאור לאחר מותה (1971) בעריכת אלכסנדר פן. 
רוב שיריה היו מגויסים באורח קיצוני. הם מושפעים מלשונו של שלונסקי, אך לא פחות מנושאיו המפלגתיים של פן. כמה מהם הוצבו בעמוד הראשון של קול העם ותפשו אתמקומם של המאמרים הראשיים. קשה לחזות איך היתה מתפתחת שירתה אלמלא נפטרה בדמי ימיה.
References: 
שטרן, ש'."עוד על השירה (סביב שירת ח. קדמון)".קול העם.2.8.1957. 5; שפרן, נסיה. "משוררי המפלגה – חיה קדמון". שלום לך קומוניזם. תלאביב: הקיבוץ המאוחד. 1983. 107-110; ראופמן, שרה. בין ספרות לאידאולוגיה, ייצוגים ספרותיים-אידאולוגיים במוסף הספרותי של 'קול העם' בשנים 1967-1954. חיבור לשם קבלת תואר מוסמך.תלאביב: אוניברסיטת תלאביב. 1998.
