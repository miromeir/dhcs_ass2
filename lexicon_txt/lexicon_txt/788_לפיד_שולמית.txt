Name: לפיד, שולמית
Birth Year: 1934
Birth Place: תל אביב כשולמית
Occupation: סופרת, מתרגמת ומחזאית
Entry writer: אמנון ז'קונט
Entry Value: 
נולדה בתל אביב כשולמית גלעדי. אביה, דוד גלעדי,היה ממייסדי העיתון מעריב. לאחר שסיימה את שירותה הצבאי נסעה עם הוריה לשליחות בפריז, עבדה שם בשגרירות ישראל ואחר כך בשגרירות בלונדון. כששבה ארצה למדה מזרחנות באוניברסיטה העברית בירושלים וסיימה תואר ראשון. נישאה ליוסף (טומי) לפיד, שהיה עיתונאי ואחר כך הפך לפוליטיקאי, והיא אמם של מירב ושל הפוליטיקאי, העיתונאי ואיש הטלוויזיה יאיר לפיד (בתה הבכורה מיכל נהרגה בתאונת דרכים ב-1984).
יצירתה הראשונה של שולמית לפיד היא ספר סיפורים,מזל דגים,שראה אור ב-1969 בהוצאת עקד. אחריו כתבה ופירסמה את ספר הילדים שפיץ (1971), וכן שני ספרי סיפורים נוספים: שלוותשוטים (1974) וקדחת(1979). ב-1982 יצא הרומן הראשון פרי עטה –גיא אוני. הספר מגולל את סיפור חייה של נערה עצמאית הנמלטתמהפוגרומים ברוסיה, מגיעה לישראל עם העלייה הראשונה ומתמקמת בגליל העליון. בתוך כך נפרשים קשיי הקיום של המתיישבים הראשונים בראש פינה, שנקראה "גיא אוני". שנתיים אחר כך פירסמה לפיד את ספרה הבא,כחרס הנשבר (1984), סיפורו של מוזס וילהלם שפירא, יהודי מומר, חוקר ונוכל, אספן וזייפן – אחת הדמויות המרתקות בחיי ירושלים של שלהי המאה התשע-עשרה, שניסה למכור למוזיאון הבריטי מגילות קלף ועליהן עשרת הדיברות שנתגלו, לטענתו, במערות בעבר הירדן. באותה שנה נבחרה לפיד לתפקידיו"ר אגודת הסופרים העבריים, ואותו מילאה עד 1987. ב-1987 הועלה על בימת "הקאמרי" מחזה ראשון פרי עטה:רכוש נטוש (ראה אור ב-1991). 
בשנים 1988-1985 ראו אור כמה ספרי ילדים פרי עטה: נערת החלומות (1985);התניןמצרים (1987);אורח (1988);עודד המלוכלך(1988). עוד הוציאה ספר שירים:חלון (1988).שנה אחר כך הפתיעה בספר בלשי: מקומון (1989),שהציג בפני ציבור הקוראים דמות חדשה ואותנטית –ליזי בדיחי, כתבת במקומון בבאר שבע, המסתבכת בחקירתו של מקרה רצח ובתוך כך חושפת את החיים בפריפריה של ישראל. ב-1990 ראה אור ספר ילדים נוסף שלה:מה משמח עכבישים (1990), וכן עלה על הבמות מחזה חדש פרי עטה:רחם פונדקי. 
ב-1992 הועלה על הבמה המחזה מפעל חייו פרי עטה. אז פירסמה גם את הספר השני בסדרת ליזי בדיחי,פיתיון(1991), ואת הספר השלישי באותה סדרה,התכשיט (1992). הספר הרביעי,חול בעיניים, ראה אור ב-1997, ולאחריו ספר ילדים, השמיכה זהבה (1998). ב-1997 הוצג מחזה נוסף פרי עטה:הפלגות, וב-2000 פורסם הספר החמישי בסדרת ליזי בדיחי, פילגש בגבעה, ובסמוך לו גם נובלה קצרה,הספסל.
לפיד הקדישה מכישרונה הספרותי לתחום נוסף, כתיבה סאטירית. ספרהחיבוק דב(2002)בוחן באופן ביקורתי ועוקצני את הביצה הספרותית של תל אביב, באמצעות יחסיהם של משורר עלום ומעריצה עיקשת. ב-2006 פירסמה לפיד רומן המשךלגיא אוני, חוות העלמות, ושנה אחר כך שבה אל סדרת ליזי בדיחי בספרסוף עונת הלימונים. לאחר מכן הוציאה את הספרים חול בעיניים (2009),ואולי לא היו(2011) וטעות אנוש(2012). במהלך כל קריירת הכתיבה שלה עסקה לפיד גם בתרגום, בעיקר של ספרוני ילדים מבית היוצר של וולט דיסני. 
כתיבתה של שולמית לפיד, לסוגיה השונים, מבטאת מודעות ואחריות חברתית תוך הפניית המבט אל דמותו של האחר בחברה הישראלית, או אל דמויות מתקופות שונות שגורלן לא שפר עליהן: מהגרים, מחוסרי עבודה, תושבי פריפריה, חלוצות, ניצולי שואה ותלושים למיניהם. כל יצירותיה, בכל הז'אנריםשבחרה לכתוב– ממחזות ועד ספרי מתח – מהוות פלטפורמה להעברת מסרים המבוססים על אהבת אדם וחמלה על פי מיטב המסורת ההומניסטית.  
References: 
הלפרין, שרה. "טרגדיה והירואיקה: היסטוריה וספרות ברומנים של שולמית לפיד".נתיב53. 1996. 95-93; טריגר, צבי. "רצח בברנז'ה". הארץספרים. 26.12.2007. 8; מירון, דן. "חפותה של ליזי בדיחי". סימן קריאה20. 1990. 185-166; נגב, אילת. "מי רצח את ג'ודי ביסמוט". שיחות אינטימיות. תלאביב: ידיעות אחרונות. 1995. 187-195; פלדמן, יעל. "רומן היסטורי או 'אוטוביוגראפיה' במסכה?–על 'גיא אוני' ובני מינו בסיפורת העכשווית". סימן קריאה19. 1986. 213-208. 
