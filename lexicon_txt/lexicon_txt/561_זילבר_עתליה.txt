Name: זילבר, עתליה
Birth Year: 1955
Birth Place: כפר מרדכי
Occupation: עורכת ומתרגמת
Entry writer: סבטלנה נטקוביץ'
Entry Value: 
נולדה בכפר מרדכי. מתגוררת בשואבה. למדה ספרות ופילוסופיה לתואר ראשון באוניברסיטת תל אביב, ולימודי עריכה ותרגום לתואר שני באוניברסיטת בר-אילן.
מ-1984 ואילך ערכה ספרים בהוצאות שונות, מקור ותרגום. בראשית שנות התשעים החלה לעבוד בהוצאת עם עובד, שם ערכה ותירגמה ספרים רבים מהשפה האנגלית, בעיקר בסדרת "אפקים" בעריכת אלי שאלתיאל. מתרגומיה הבולטים: טראומה והחלמהמאת ג'ודית לואיס הרמן (1994); גרמניה הנאצית והיהודים מאת שאול פרידלנדר (1997); אוריינטליזם מאת אדוארד סעיד (2000);שורשי הרומנטיקה מאת ישעיהו ברלין (2001). כמו כן תירגמה מספרות הפרוזה האמריקנית של קתרין הריסון ואיאן מקיואן. על תרגומיה זכתה בפרס היצירה למתרגמים לשנת 2000 ובפרס טשרניחובסקי לתרגומי מופת לשנת 2005. היתה חברת מערכת עם עובד מ-1999 ועד 2010 וערכה את סדרת "אפקים מדע" בהוצאה זו. החל מ-2002 לימדה במסלול לתרגום ועריכה במדרשת "עלמא". מאז 2010 היא עורכת ומתרגמת בהוצאת כתר. 
References: 
