Name: גור-אריה, יהודה
Birth Year: 1934
Birth Place: בסרביה
Occupation: משורר, סופר, עורך ומתרגם
Entry writer: סבטלנה נטקוביץ'
Entry Value: 
נולד בבסרביה. בהיותו בן שבע הוגלה עם משפחתו בצעדת מוות למחנה ריכוז בטרנסניסטריה. עלה ארצה ב-1950 והשתלב בחבורת הנוער העולה בקיבוץ. למד ספרות כללית וספרות יידיש באוניברסיטת תל אביב. שימש כעורך מדור הספרות במעריב. במהלך השנים תירגם עשרות ספרים, שירים, סיפורים ורשימות מרומנית, מרוסית ומיידיש. על כך זכה בפרס שרת המדע והאמנויות למתרגמים (1995) ובפרס על שםדוד הופשטיין מטעם הרשות הלאומית לתרבות יידיש ואגודת סופרי ועיתונאי יידיש (2006).
ב-1950 פורסם לראשונה שיר פרי עטו בכתב העת היידי נייוועלט. לאחר עלייתו ארצה הפכה העברית לשפת יצירתו היחידה. את שיריו וסיפוריו פירסם בעל המשמר, דבר, מעריב, עתון 77, שדמות, אפיריון ומאזניים. ספר הביכורים שלו,זערורים – שירים בתכלת, ראה אור ב-1966 בהוצאת מחברות לספרות. 
ספרי השירה הבאים שלו, שבחי הקיץ (1978) ותעודת מעבר (1988), כמו גם קובצי סיפוריו ריח אורנים (1999) – שב-2002 תורגם לאיטלקית – ושלוות שישבת (2011), ראו אור בהוצאת עקד. כמו כן פירסם את קובץ סיפורי הילדים תעלולי טלי (1983) ואת קובצי השירים מצב צבירה (1994) וצבעי פרפר (2006).
References: 
יעוז קסט, איתמר. "'אני רושם את עדותי על החולות': ריאיון עם יהודה גור-אריה עם צאת ספרו תעודת מעבר". פסיפס 3. 1988. 17, 25; נתנזון, מלכה. "בלב האפלה".מאזניים ס"ח (7-8). אפריל-מאי 1994. 93-94.
