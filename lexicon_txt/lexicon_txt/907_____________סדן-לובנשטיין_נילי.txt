Name:             סדן-לובנשטיין, נילי
Birth Year:          (1940
Death Year: 1985
Birth Place: קיבוץ תל יוסף
Occupation: חוקרת ספרות
Entry writer: סובול, יהושע
Entry Value: 
נולדה בקיבוץ תל יוסף לשרה וישראל צוקרמן. בנערותה עברה עם משפחתה לתל אביב ולמדה ב"תיכון חדש", ובהמשך בחוג לספרות עברית באוניברסיטה העברית בירושלים, שם סיימה לימודי תואר שלישי בהדרכת פרופ' גרשון שקד, תחת הכותרתמגמות דקדנטיות בסיפורת המהגרים בשנות ה-20 בארץ ישראל. התמחתה בעיקר בפרוזה העברית של העלייה השנייה והשלישית: אהרן ראובני, דב קמחי, נתן ביסטריצקי ובני דורם. עם סיום לימודיה, ב-1962, החלה ללמד במחלקה לספרות בראשות פרופ' ברוך קורצווייל באוניברסיטת בר-אילן. 
בשנים אלה עסקה בחקר יצירתו של א"ב יהושע, וספרה עליו,אברהם ב. יהושע – מונוגרפיה (ספרית פועלים, 1982), היה לספר המקיף הראשון על יצירתו. כמו כן חקרה את שירתם של יהודה עמיחי וח"נ ביאליק. ב-1976 נפטר בעלה, מנחם סדן, ולימים היא נישאה לפרופ' גד לובנשטיין. בשנות חייה האחרונות עסקה בחקר יצירתו של אהרן ראובני, שעליו כתבה מונוגרפיה שראתה אור לאחר פטירתה בעריכת אבידב ליפסקר (1994). סמוך לקבלת התואר מרצה בכיר, ב-1985, נפטרה ממחלה קשה. לאחר מותה ראה אור ספרההסיפורת של שנות העשרים בארץ-ישראל, אף הוא בעריכתו של אבידב ליפסקר (1991).
(1939)
References: 
אבידב ליפסקר
