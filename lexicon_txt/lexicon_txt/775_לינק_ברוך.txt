Name: לינק, ברוך
Birth Year: 1947
Birth Place: רמתגן
Occupation: חוקר ספרות ומשורר
Entry writer: דקל שי שחורי
Entry Value: 
נולד ברמתגן. החל את לימודיו האקדמיים באוניברסיטת תלאביב, וב-1978 השלים את לימודיו לתואר השלישי באוניברסיטת קליפורניה בלוס אנג'לס. בשנות השמונים לימד באוניברסיטת תלאביב, באוניברסיטת בן-גוריון בנגב ובמכללת "סמינר הקיבוצים" בתל אביב. מאז תחילת שנות התשעים הוא חי ועובד בארצותהברית, וכיום הוא נמנה עם סגל ה-American Jewish University בלוס אנג'לס.
מחקרו העיקרי הוא הספר עיונים בשירת עזרא זוסמן (אל"ף, 1982), הבנוי כסדרה של פירושים לשירי מפתח כבסיס להצגת נושאי יסוד ביצירת המשורר (כוח השירה, הפגישה עם הטבע, דמות האישה, נושא השואה) ולאפיון הפואטיקה הסימבוליסטית שלה. מלבדו פירסם מאמרים על היבטים שונים ביצירתם של אורי צבי גרינברג, יוכבד בתמרים, אלכסנדר פן, נח שטרן, אהרן אלמוג, חנוך לוין ויעקב שבתאי. כמו כן פירסם קובץ שירים, ממראות בית החולים ושירים אחרים (אלף, 1982), שבמרכזו מחזור שירים ייחודי על חוויות של מחלה, אשפוז וניתוח המשמשות נקודת מוצא להפלגות מטפוריות ומטפיזיות.
References: 
