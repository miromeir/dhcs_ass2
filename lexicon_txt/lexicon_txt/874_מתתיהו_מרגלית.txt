Name: מתתיהו, מרגלית
Birth Year: 1935
Birth Place: דלה והתחנכה בתלאביב
Occupation: משוררת, חוקרת שירה ותרבות לדינו
Entry writer: גלעד מאירי
Entry Value: 
נולדה, גדלה והתחנכה בתלאביב להורים ילידי יוון. למדה בבית הספר היסודי ביאליק ובתיכון ערב. השתתפה במשך שנים רבות בתוכנית הרדיו ב"קול ישראל"בשפת הלדינו. חוקרת ספרותלדינווכן אתהפולקלור, התרבות והשואה של יהודי יוון במוסדות שונים בארץ ובספרד. 
משוררת דו-לשונית, והישראלית הראשונה שכותבת שירה מודרנית בלדינו. שירה הראשון פורסם בעתון אל טיימפושיצא לאור בישראל (1953). פירסמה חמישה-עשר ספרי שירה, והחל מספרה החמישי הדו-לשוני (חצר חרוכה,1988) יוצרת בעיקר בלדינו וספריה יוצאים בעיקר בספרד.
מוקדי שירתה הם הגעגוע ליפה ולקסום והחייאת תרבות הלדינו. שירתה עוסקת גם בנושאים האופייניים למסורת השירית הלירית, כמו טבע, אהבה, היחסים בין מציאות לחלום ועוד, וכןבנושאים המתקשרים לביוגרפיה האישית והתרבותית שלה: זהותה ומורשתה האתנית והמשפחתית היהודית-ספרדית. כך באלגריקה(1992); תודעת השואה (בעיקר ביחס לקהילת יוון), גירוש ספרד, הנופים והתרבויות של ספרד ושל יוון בחשופה(1987); המיתולוגיה היוונית ושירת קוואפיס במדרגות של חצות(1995). לעתים מתייחסת שירתה גם לאקטואליה, למשל למלחמת לבנון בקלפים לבנים(1983).  
הפואטיקה שלה מאופיינת בלשון גבוהה, בפיגורטיביות ובאי-סדירות מבנית ומצלולית. עם השנים רוסנה העמדה הסנטימנטלית-נוסטלגית של שירתה המוקדמת ונעשתה מאופקת יותר, כמו בספרה הדו-לשוני להעיר את השתיקה (2003).תירגמהמספרדית את המשוררת הספרדייה אמפארו רואיז לוחאן (גג 18, 2008) ומלדינו את חלק הפרוזה במחזה המוזיקלי לפוריםאסתר מאת שלמה ראובן (הוצג ב-1932 בסלוניקי). שיריה תורגמו לכמה שפות. היא מהמייסדות ומהעורכות של כתב העת לספרות בשפה הספרדית אנטרילינאס (2002-2006) וערכה את החוברת לא נשכח מס' 2 (1987) של ארגון ניצולי מחנות ההשמדה, העוסקת בשואת יהודי יוון.  
כמו כן שיחקה בתיאטרון בלדינו (1965-1953) והפיקה סרטים תיעודיים בספרדעל יהודי ספרד (בימוי וצילום: ג'ק מתתיהו, בנה). הזמרת סוזי הלחינה תקליטור המוקדש לשירי לדינו שלה: Aromas y memorias(2005).  
כיהנה בתפקידים ציבוריים בתחומי הספרות: מזכ"ל התאחדותאגודות הסופרים; נשיאת כבוד של התאחדות הסופרים כותבי הספרדיתבישראל; חברה באגודה הבינלאומית לביקורת וספרות בחסותאונסק"ו ועוד. זכתה בפרסהמקסיקני הבינלאומי לספרות על שם פרננדו חינו (1995), בפרס לשירה"אטיניאו די חאין" מטעם העיר חאין באנדלוסיה, ספרד (1996), בפרס השירה של האקדמיה מזרח-מערב שלקורטיאה דה ארג'ס, רומניה (2003), ועוד. 
References: 
בן-שאול, משה."הכיכר של מרגלית".מאזניים ע"ח (3). אפריל 2004. 34-33; חפץ, פביאנה."כפילות לשונית". ידיעות אחרונות ספרות.2.10.1992. 23-22; רפאל, שמואל."נושא השואה בשירת לאדינו עכשווית: עיון בשירי מרגלית מתתיהו ואבנר פרץ".אפיריון 9. 1988. 64-60. 
