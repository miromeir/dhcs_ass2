Name: אטינגר, עמוס
Birth Year: 1937
Birth Place: תל אביב
Occupation: משורר, פזמונאי וסופר
Entry writer: יעל רובין-שנהר
Entry Value: 
נולד בתל אביב. החל את דרכו המקצועית כשדרן ומפיק רדיו. הפיק כמה תוכניות רדיו שזכו לתהודה רבה. המשמעותית והמפורסמת בהן היא אלו הם חייךשהתבססה על תוכנית אמריקנית בעלת אותו השם. התוכנית, שאותה כתב, הפיק והגיש, הציגה בכל פעם אישיות מוכרת שהובאה אל התוכנית בהפתעה ופגשה אנשים מתקופות שונות בחייה. על בסיס תוכנית הרדיו המצליחה, עלתה לאוויר ב-1970תוכנית הטלוויזיה חיים שכאלה, שהיתה להצלחה גדולה והביאה לפרסומו של אטינגר, היוצר, המפיק והמגיש שלה. התוכנית שודרה במשך כשלושים שנה. במקביל לעבודתו בטלוויזיה עסק בעשיית קולנוע תיעודי, וסרטו הנוודים באילת אף נבחר לייצג את ישראל בפסטיבל הסרטים בברלין ב-1966. אטינגר כתב כארבע מאות שירים ופזמונים,שרבים מהם הולחנו והפכו פופולריים. על פועלו בתחום זה קיבל ב-2010 את פרס אקו"ם למפעל חיים.
ספר השירה הראשון של אטינגר,רבע לפני חצות, ראה אור ב-1966(אל"ף). זהו הראשון מבין שבעה,שזכו לכינוי "ספרי הרבעים", שכן בכותרות של כולם מופיעה המילה "רבע". בנוסף כתב ופירסם אתהרומןשגעון ושמו אליס (1987), וכן שתי ביוגרפיות העוסקות באלוף-משנה זאב שחם ובצנחן שייקה דן. 
References: 
לבב, עמוס. ״החיים בלי חיים שכאלה – ראיון עם עמוס אטינגר". מעריב סופשבוע. 31.1.1992. 23-22, 53; שיף, זאב. "תרומתם של הצנחנים באירופה הכבושה. מאמר ביקורת על 'צניחה עיוורת' מאת עמוס אטינגר".הארץ. 22.3.1987. 11.
