Name: ברבור, אלי
Birth Year:  (1948
Birth Place: פריז
Occupation: סופר
Entry writer: יובל פז
Entry Value: 
נולד בפריז. את ילדותו ונעוריו עשה בוורשה. בעקבות אירועי מרס1968 וגל האנטישמיות שנלווה אליהם היגר לקופנהגן, ומשם עלה לישראל ב-1973. אחרי שירות חובה בצה"ל ולימודים באוניברסיטת תלאביב התחיל לעבוד כעיתונאי בעיתון נוביני קוריירהכתוב בשפה הפולנית, ושם גם פירסם את סיפוריו הראשונים.
בראשית שנות התשעים של המאה העשרים, אחרי שינויי המשטר בפולין, החל לעבוד בעיתונות הכתובה ובאמצעי תקשורת אלקטרוניים בפולין ככתב קבוע במזרח הקרוב.
מספריו: זה שאחריו(1996), קובץ סיפורים וראיונות, בפולנית; איזור אילת(2005), רומן, בפולנית; ישראל דווקא(2006), לקט מאמרים ושיחות בנושאי תרבות והיסטוריה ישראלית, בפולנית; פולין דווקא(2009), סיפור-כתבה על פולין ושיחות על תרבות, בעברית (משכל).
יצירותיו משקפות התלבטויות בסוגיות זהות. סגנון כתיבתו מחקה את לשון הדיבור, לעתים קרובות חורג מחוקי הלשון ומאופיין בגאות ושפל של זיכרונות הנתונים בסבך של תובנות וקישורים מפתיעים.חבר באגודת הסופרים ובהתאחדות הסופרים כותבי פולנית בישראל.
References: 
