Name: ברק (וילד), דוד (דודו)
Birth Year: 1948
Birth Place: ירושלים
Occupation: משורר ופזמונאי
Entry writer: יעל בלבן
Entry Value: 
נולד בירושלים. למד טלוויזיה בניו יורק והשלים תואר ראשון בספרות עברית, פולקלור, אמנות וחינוך באוניברסיטה העברית בירושלים. עבד שנים רבות כעורך תוכניות מוזיקה ברדיו. פירסם שבעה קובצי שירה ובמקביל חיבר פזמונים רבים שהולחנו וזכו לביצועים מוּכָּרים, להקלטות ולהצלחה רבה. כמו כן כתב שלושה ספרים לילדים. 
בספר שיריו הראשון,איש הבשר איש החלב (הקיבוץ המאוחד, 1977), ניכרות התכונות המאפיינות את שיריו גם בהמשך: השירים כתובים בלשון הנוטה למשלב גבוה ולמילים נדירות, תוך שימוש נרחב באמצעים פואטיים וריתמיים כגון חריזה, אליטרציות ופסיחות. ברק מרבה להשתמש גם באלוזיות ובציטוטים מהמקורות היהודיים ומשירי משוררים ידועים. היופי הוא  נושא מרכזי ביצירתו, לצד נופי הארץ ואהבת נשים – נושאים שגם הם קשורים בשיריו ליופי. המבקרים ציינו לחיוב את יפי השירים, עושרם הלשוני והמוזיקליות שלהם, אך גם מתחו ביקורת על הניתוק שלהם מהחיים ומהמציאות ועל הדגש המופרז על יפי הסגנון. 
ספרו הרביעי, אימת הריק (1983), שונה מהספרים שקדמו לו. הספר נכתב לאחר מלחמת לבנון ועוסק במוות ובשכול. ספרו השישי, פוליןביןפארלאפר: מסעלמחוזותחפץ (1986), מתעד מסע למחנות ההשמדה בפולין. בספרים אלה, סגנונו העשיר של ברק משתלב בפאתוס של האבל, הכאב והזיכרונות. באהבה, מחילה, פיוס (1989) שב ברק לכתוב שירי אהבה. באותה שנה יצא לאור ירושלים, בו כונסו מחדש שירים שכתב על העיר במשך השנים.
ברק הוא חתן פרס ראש הממשלה (1988) ופרסים על מפעל חיים מאקו"ם (2008) ומאוניברסיטת בר-אילן (2012).
References: 
זהבי, אלכס. "לשוןמסורתית, חוויהעכשווית". מאזניים נ"ד (1). 1981. 52; כפרי, יהודית. "אהבה, מחילה, פיוס". מאזניים ס"ד (2-1). 1989. 86-85; מגד, איל. "שירים מסוג אחר". מאזניים נ"ה (6). 1982. 53. 
