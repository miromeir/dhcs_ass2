Name: לויט, ענת
Birth Year: 1958
Birth Place: 
Occupation: משוררת, סופרת ועורכת
Entry writer: זיסי סתוי
Entry Value: 
 נולדה בתלאביב לאב מכונאי וסוחר מכוניות ולאם עקרת בית, שניהם ילידי תלאביב. למדה ב"תיכון חדש" ואת שירותה הצבאי עשתה בחיל הקשר. בתקופה זו החלה לפרסם שירים, סיפורים ורשימות ביקורת בעתון 77. עשתה תואר ראשון בספרות עברית ובפילוסופיה באוניברסיטת תלאביב ולמדה לתואר שני בספרות כללית. עבדה כעורכת לשונית בעיתונים דבר, הארץ וחדשותוכתחקירנית בתוכנית הספרות סוף ציטוט. היתה כתבת לענייני ספרות במעריב ובידיעות אחרונות, וממחצית שנות התשעים עוסקת בעריכת ספרים בהוצאות שונות. 
פירסמה תשעה ספרי שירה ופרוזה: דקירות, שירים (ספרית פועלים,1983, זכה בפרס ורטהיים לשירה מטעם אוניברסיטת בר-אילן); בית של געגועים, שירים (1987); עובדת אלילים, שירים (1994); שפת הלוליין, פרוזה (1997); ניקול ופייר, פרוזה (2000); תיקון אב, שירים (2002); חובה לבוא בלבוש אלגנטי, פרוזה (2005); עירומה על גב סוס במונגוליה, שירים (2008).
ספרה האחרון, יומנה של אישה מודרנית (2011), הוא רומן יומנאי העוקב אחר מערכת היחסים בין הגיבורה, נוגה, ובין דוב, שניהם גרושים, המביאים עמם ילדים מנישואים קודמים, מפחי נפש, תובנות וסימני שאלה. כוחו של הספר בשרטוט כן, מיוסר, אבל גם אירוני ולעתים סרקסטי, של הקשר בין שני בני זוג, שיש בו רכיב סאדו-מזוכיסטי בולט.  
זכתה בפרס ברנשטיין על רשימות ביקורת שפירסמה (1987) ובפרס היצירה על שם ראש הממשלה לוי אשכול (1988). 
References: 
אלמוג, רות. "תיקון אב". הארץ תרבות וספרות. 8.2.2002. ב'14; הופמן חיה. "כמו ציפור". ידיעות אחרונות ספרות. 15.7.2005. 30; קניוק, יורם. "נשיקה בלי שפתיים". ידיעות אחרונות ספרות. 17.3.2000. 27-28. 
