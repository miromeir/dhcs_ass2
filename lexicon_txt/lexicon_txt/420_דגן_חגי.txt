Name: דגן, חגי
Birth Year: 1964
Birth Place: קיבוץ עין המפרץ
Occupation: סופר ומשורר
Entry writer: אלי הירש
Entry Value: 
נולד בקיבוץ עין המפרץ. אמו,ילידת גליציה, ברחה לברית המועצות בראשית מלחמת העולם השנייה והצטרפה שם לתנועת "השומר הצעיר". אביו נולד בקובנה, למד בגימנסיה העברית הריאלית בעיר, ובמלחמת העולם השנייה נכלא בגטו קובנה ובמחנה עבודה קטן ליד דכאו. שניהם עלו ארצה ב-1946 באוניות מעפילים. אביו היה דמות מרכזית בחיי התרבות של הקיבוץ ועיצב את טקסיו החילוניים. לעניין העמוק שלו בעיצובה של תרבות יהודית-חילונית היתה השפעה רבה על בנו, שלמד תחילה במסגרת הקיבוץ ולאחר מכן בתיכון אזורי. 
במסגרת שנת שירות למד מזרחנות וערבית בסמינר גבעת חביבה, ושירת במודיעין עד 1989. למד באוניברסיטת תלאביב בחוגים לפילוסופיה ולפילוסופיה יהודית, וקיבל תואר דוקטור ב-1998. התזה שלו עסקה בגאולה כפתרון לבעיית פחד המוות בהגותו של פרנץ רוזנצווייג. לקראת השלמת הדוקטורט קיבל מלגת מחקר מאוניברסיטת פרייבורג, גרמניה, ואת שהותו שם, שנמשכה כשנה וחצי, הקדיש בין השאר להתמודדות עם זיכרון השואה שירש מאביו, התמודדות שניכרת היטב בכתיבתו הספרותית, בעיקר בספרו למלך אין בית (2005). עם שובו לארץ החל ללמד פילוסופיה יהודית במוסדות אקדמיים שונים, ובהם אוניברסיטת בן-גוריון ומכללת ספיר. פירסם מאמרים על הגותם של פרנץ רוזנצווייג, שלמה מיימון, גרשם שלום ואחרים. עם השנים גברה התעניינותו בזרמים חתרניים, מיתולוגיים ופמיניסטיים ביהדות, והוא נתן לכך ביטוי בספרו מיתולוגיה יהודית (2003) ובכתיבתו הספרותית. 
פרסומו הספרותי הראשון היה בגיל שש-עשרה, כאשר שיריו נדפסו בכתב העתשדמות ובעל המשמר. ספרו הראשון היה אסופת שירים בשם קווי מתאר של כמיהה (ספרית פועלים, 1991), ופרסומו הראשון בפרוזה היה ב-1993, בסיפורקצר בשם "לילה במיכל", שנבחר כאחד הסיפורים המומלצים בתחרות הסיפור הקצר של הארץ. פירסם ארבעה רומנים: רשומות מאי הנשים(2000); מתחת לקו העונג (2002);למלך איןבית (2005);הארץ שטה (2007). 
הרומנים שלו מתנהלים בשני ממדים מנוגדים של זמן והיסטוריה.האחד הוא פני השטח הנהנתניים, המנוכרים והמתפוררים של החברה התל-אביבית בתזמננו; והשני נובע ממעמקיה המיתולוגיים של ההיסטוריה היהודית, הציונית או הארץ-ישראלית. המתח בין שני הממדים הללו ניכר כבר בספרו הראשון, רשומות מאי הנשים, המפגיש את יפו של סוף המאה העשרים עם שרידיו של בית זונות כנעני עתיק, שהתקיים לא רחוק משם לפני אלפי שנים, והצליח לשרוד עד ימי המנדט הבריטי. בלמלך אין בית, הכתוב כמותחן היסטורי, מגיע המתח הזה לשיאו. בלב הספר ניצבת המצאה היסטורית מרחיקת לכת: כת יהודית עתיקה, אפלה, מינית ומטריארכלית, המתייחסת לבית שאול כמו שהמסורת הרשמית, הרבנית, מתייחסת לבית דוד. אחרי מאות שנים של חיים במחתרת מחליטים מנהיגי הכת לצאת למלחמה נגד בית דוד, שאותו הם מזהים עם הציונות. ההתנגשות האלימה בין ה"שאוליסטים" לבין ישראל המתפוררת של ימי האינתיפאדה השנייה מוליכה לתוהו ובוהו, והספר לובש אופי אפוקליפטי. דרמה אפוקליפטית מצויה גם בספרו הרביעי,הארץ שטה, אם כי שם היא מופיעה בשילוב יוצא דופן עם טון אלגי, לירי ומתרפק. במהלך עלילת הספר פורצת סדרה של רעידות אדמה, הגורמת לניתוקה של ישראל מיבשת אסיה לאורך השבר הסורי-אפריקני, ומשלחת אותה למסע ימי ארוך בים התיכון ובאוקיינוס האטלנטי. ניתוק הארץ מהקשרה הגיאוגרפי מתבטא גם בניתוקה מהתודעה ההיסטורית המעיקה עליה. בהארץ שטה מגיע אפוא לשיאו המתח בין שני הממדים – ההווה המנוכר והעבר התהומי – והם מחליטים להיפרד זה מזה. 
יוצא דופן הוא ספרו השני והפופולרי מכולם, מתחת לקו העונג, שבו ההווה התל-אביבי הרבה יותר דומיננטי, ואילו העבר מתגלה בעיקר מבעד לדמיון האירוני בין גיבורי הספר הצעירים, החיים בשוליה העצלים והנהנתניים של שכונת שינקין, לתלמידי חכמים מימי המשנה והתלמוד. 
יסוד נוסף הבולט בכל הספרים הוא החיבור המיוחד שמחבר דגן בין הומור למין. ההומור שלו, הסאטירי-מלטף, מאפשר לו לעסוק בחוויות מיניות מורכבות ובזיקות הדו-סטריות שבין תשוקה מינית לבין דת, פוליטיקה, היסטוריה ומיתולוגיה, בדרך משוחררת ומעודנת גם יחד.         
References: 
הרצוג, עמרי."ארץ מחפשת מיתולוגיה חדשה". הארץ ספרים. 24.10.2007. 4; מירן, ראובן."אין לאדם כל אפשרות לחמוק מן ההיסטוריה". הארץ ספרים. 30.11.2005. 4; מלמד, אריאנה. "הספר העברי הכי מצחיק בעשור האחרון". ידיעות אחרונות 7 ימים. 6.7.2001. 47; ניצן-קרן, טל."דיבור, המולה, פחד מוות". הארץ ספרים. 9.6.1999. 22.
