Name: ברוידא, ג'נטילה 
Birth Year: 1925
Birth Place: תלאביב
Occupation: מתרגמת
Entry writer: גדעון טיקוצקי
Entry Value: 
נולדה בתלאביב. אביה, דניאל לייבל, היה פעיל במפלגת "פועלי ציון", בלשן ומתרגם (גם בשם עט: מ' סתר). שמה הנדיר, ג'נטילה, ניתן לה כפשרה בין הוריה. אביה רצה את השם ינטלה, אך אמה התנגדה והשם ג'נטילה – בת טובים – התקבל. למדה בבית חינוך לילדי עובדים וב"תיכון חדש". למדה באוניברסיטה העברית בירושלים, בחוגים להיסטוריה ולסוציולוגיה. ב-1948 נישאה לעיתונאי ברוך נאדל. בעת מלחמת העצמאות ולפניה שירתה ב"הגנה", בהכנת קורס קצינים לשוטרים. ב-1952 השתקעה בירושלים ושימשה כמה שנים כאחת מעורכי דברי הכנסת. לאחר גירושיה נישאה ב-1953 לעורך ולמתרגם אפרים ברוידא, שהיה עורך כתב העת לספרות ולעיוןמולד.
בגיל שמונה פורסם שיר שכתבה בדבר לילדים.רשימות ביקורת שלה על ספרים ועל הצגות תיאטרון התפרסמו בשנות הארבעים בדבר הפועלת. תרגומה הראשון היה פרק של ד"ה לורנס, שפורסם ב"עתים", אז מוסף הספרות של  על המשמר בעריכתו של אברהם שלונסקי. 
היידיש היתה לשון הבית שלה והעברית לשון היומיום. את האנגלית, שהפכה ללשון התרגום שלה, רכשה בתיכון ומקריאה עצמית. הספר הראשון שתירגמה היה אש בעמקים מאת הסופר היפני שוהיי אוקא (1959). במשך שנים רבות עבדה עבור הוצאת עם עובד.
תרמה קרוב לחמישים ספרים. תרגומיה התקבלו באהדה רבה, ומהכותבים ששיבחו אותם היו הסופר ש"י עגנון, המסאי שלמה גרודזנסקי והמבקרת הדה בושס. תירגמה בין השאר מיצירותיהם של ג'ורג' אורוול, פטריק וייט, זיגפריד ששון, אייריס מרדוק, מרגרט אטווד, יונתן סוויפט, נתנאל הות'ורן וד"ה לורנס.את תרגומיה פירסמה בשם העט ג' אריוך, שמו של אחד המלכים שנזכר במלחמת ארבעת המלכים נגד החמישה בימי אברהם (בראשית, י"ד).
References: 
