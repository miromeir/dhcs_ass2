Name: ערמון, דן
Birth Year: 1948
Birth Place: דל והתחנך בירושלים
Occupation: משורר ומחזאי
Entry writer: גלעד מאירי
Entry Value: 
נולד, גדל והתחנך בירושלים. למד בתיכון ע"ש ליפשיץ. בוגר החוגים לספרות עברית ולתיאטרוןבאוניברסיטה העברית בירושלים ובית הספר למורים לטכניקת אלכסנדר. מורה ומנהל בתי ספר לטכניקת אלכסנדר בתלאביב ובברלין. כיהן כחבר מערכת הליקון(2005-1998). 
ספרו הראשון, ליד השדה: שירים 1976-1972, יצא בהוצאת מפעלים אוניברסיטאיים ב-1977.שירתו מתמקדת באופן מודע בצד החיובי של הקיום. הנושאים המרכזיים של שירתו הם הטבע וההתבוננות, המהווים ייצוגים רוחניים של שלווה וגאולה. ערמון מבקש אחר היופי והדממה המרגיעים בנופים, בצמחייה, במים, באור ובחי, בעיקר בציפורים.זו שירה השואפת להבין את העולם ולהתאחד עמו באמצעות התבוננות, לעתים מיסטית. לדוגמה, בשיר "זהות מילולית" מתוך כמעט שיחה(1981) מתוארת חוויה של התמזגות עם המרחב: "...יוֹשֵׁבעַלשָׁטִיחַ/ וְהַצְּבָעִיםמְטַפְּסִיםעָלַיכִּנְמָלִים". זו שירה הכמהה ליציבות ולסטטיות כסוג של אקסטטיות. התנועה בעולם היא שלילית ומדומה למלחמה: "תַּרְגִּילשָׁלוֹםקָטָן:/ שֵׁבתַּחַתהַגֶּפֶן/ בְּצֵלהַתְּאֵנָה, כְּשֶׁתִּמְצָא,/ רְאֵהכַּמָּהזְמַן/ תּוּכַללָשֶׁבֶת./ דַּע,/ בָּרֶגַעשֶׁתָּקוּם/ תָּחֵלהַמִּלְחָמָה" ("תרגיל שלום קטן", עלים).
הכמיהה לסטטיות באה לידי ביטוי מניפסטי רחב בספרואבן (1995). זהוספר העוסק באבן כאידיאה. למעט השיר הפותח, "אביב באירופה", המתאר את רגע ההשראה לספר, כל השירים נטולי כותרת ויוצרים רצף של התבוננויות בתכונותיה הפיזיות והמילוליות של האבן. לאבן יש, מחד גיסא, היבטים רצחניים, היסטוריים, של מלחמות על נחלה, שבהן היא נשק ומצבה; ומאידך גיסא, אותה אבן היא כלי עבודה לבניית בית כדי לחיות בו, וטומנת בחובה את הגאולה ואת הדממה המדיטטיבית שביציבות. הספר עוסק רבות בשימושים הלשוניים של האבן במקורות, בצירופים כבולים ובפתגמים, כמו בבית זה: "הָאֶבֶןשֶׁאֵיןלָהּהוֹפְכִין/ בָּאתִי/ וְהָפַכְתִּי" (שם, 38). 
שירתו מנסה לחמוק משגרת החיים המודרניים, מהמדיה ומהכרך. יש התייחסויות מעטות למקומות, לשמות ממשיים, לאקטואליה ולאוטוביוגרפיה. אפילו תיאורי הצמחייה נוטים לשמות עצם כלליים כמו הפרח והעץ, ולא להגדרות ספציפיות או בוטניות. בפתיחת שיר נעדר כותרת מנוסחת גישתו למדיה: "מְפֻכָּחמֵחֲדָשׁוֹת/ מְנַסֶּהלִפְנוֹת/ לַמַּהוּת// בְּהַבִּיטִיבְּקִמּוּרהָאֹפֶק/ יִשְׁהֶהמַבָּטִי" (עקבות, 1989, 22). פה ושם קיימת מחאה נגד התזזית של חיי הכרך והפגיעה בטבע.בפתיחה של שיר זה ללא כותרת: "כְּיַעַרשֶׁלהֲזָיוֹתנִרְגָּזוֹתכְּחַיּוֹת/ מִתְגַּלְגֵּלהַכְּרַךְ..." (עקבות, 8),ובשיר "תל אביב": "צִפּוֹרלְבָנָהוּגְדוֹלָה,/ מְפֹאֶרֶת, שֶׁטָּבְלָה/ אֶתכְּנָפֶיהָבְּנֵפְט" (עלים,1999).
נושאים נוספים בשירתו קרובים ברוחם לחוויה הטבעית והמתבוננת: ילדות, אהבה וקשר בין בני זוג, מוזיקה וארס-פואטיקה. לדוגמה, הילדות מעוצבת הן כתקופה בחיים והן כנקודת מבט הפונה בו-זמנית פנימה והחוצה באופן ספונטני ואינטואיטיבי, כמו בשורות אלה בשיר "פרולוג"מתוך עלים: "עוֹלִיםמִצְטַיְּרִים/ פְּנֵייֶלֶדקַשּׁוּבִים/ לַמֶּרְחָבכְּמוֹלֶעָתִיד/ לַחֲלוֹםכְּמוֹלָעוֹלָם/ פְּנֵייֶלֶדוּכְבָר/ חוֹדֵרמַבָּטָם, תּוֹבֵעַ/ הִתְנַסּוּת,/ וְקוֹלָםמִתְנַבֵּא...".
הפואטיקה של ערמון היא לירית, פיגורטיבית, מאופקת וסוגסטיבית. לשונו גבוהה ולרוב נטולת סדירות מבנית ומצלולית. עד ספרו הרביעי, עקבות (1989), נטה למעט בפיסוק, כדי להעניק לשירים ממד גבישי של שלמות ושל מבע ראשוני. למרות הנטייה לקמאי, זו שירה המקיימת זיקות אינטרטקסטואליות עם יוצרים ויצירות ספרותיות, לרוב התנ"ך והשירה העברית, ועם פילוסופים יהודים כמו שפינוזה (השיר "שפינוזה", עקבות, 1989; ו"בובר",עלים, 1999), המשקפים בדרכם הרעיונית סוג של שאיפה לבהירות טבעית וטמירה. 
שיריו תורגמו לכמה שפות אירופיות. כתב שני מחזות שלא יצאו בדפוס. הראשון,יהונתן,נכתב במשך שנות התשעים, ואחיותנכתב בשנים 2001-2000.
זכה בפרס היצירה על שם ראש הממשלה לוי אשכול (1998) ובשנת 2001 זכה בפרס פינסקי למחזאות מקורית עבור המחזהיהונתן.
References: 
בן, מנחם."מזון נזירי וטבע טהור".כל העיר. 26.1.1990.61; הירשפלד, אריאל. "קולו הנמנע מארגמן הסמלים".הארץ תרבות וספרות.18.10.1996. ד'2; וייכרט, רפי. "יש רגעי חסד יפים".מעריב ספרות. 12.5.2000. 29; מגד, איל. "נופים כנחמה וכמשל".הארץתרבות וספרות.31.10.1986. ב'6-ב'7; קלדרון, נסים. "דן ערמון, 'שיר ליד סיפור'".סימן קריאה 15. 1982. 29-27.
