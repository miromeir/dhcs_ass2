Name: יערי, אליעזר 
Birth Year: 1949
Birth Place: ירושלים, התבגר בירושלים
Occupation: סופר, מגיש טלוויזיהובמאי
Entry writer: אלישע פורת
Entry Value: 
נולד בירושלים, התבגר בירושלים המחולקת. במרס 1969סיים קורס טיס במגמת מטוסי קרב. היה טייס קרב פעיל וביצע עשרות גיחות מבצעיות מעבר לקווי האויב, כוללבמלחמת יום הכיפורים. בעת שירותו היה גם מדריך בבית הספר לטיסה וטייס בצוות האירובטי.
עם שחרורו משירות קבע (סוף 1976), ולאחר שהקים בירושלים את משפחתו, התקבל לעבודה במחלקת החדשות של הטלוויזיה הישראלית. בשנות עבודתו הראשונות שילבעבודה עם לימודי תואר ראשון באוניברסיטה העברית בירושלים בחוגים להיסטוריה כללית ולפילוסופיה. בעבודתו בטלוויזיה התבלט עד מהרה כעורך וכמגיש חדשות, וכן עסק בהפקות ובבימוי סרטים תיעודיים.  ב-1988 מונה לעורך ומגיש יומן השבוע של ליל שבת. ב-1992 נבחר למנהל חטיבת התוכניות של הערוץ הראשון. הפקה זכורה במיוחד מתקופת כהונתו בתפקיד זה היא הסדרהתקומה שסקרה את חמישים שנותיה הראשונות של מדינת ישראל. ב-1995 יצא ללימודים באוניברסיטת הרווארד,שם סיים את התואר השני במִנהל ציבורי. עם שובו ארצה מונה לעורך ומגיש תוכנית הטלוויזיה מבט שני. ב-1997 נבחר למנכ"ל "הקרן החדשה לישראל" הפועלת להגנה על זכויות האדם ומסייעת לארגונים לשינוי חברתי.
הוא מפרסם סיפורים קצרים בעיתונות, סדרות מאמרים, ומאז 2000 כותב ומגיש טור שבועי המשודרברשת ב' של "קול ישראל".
ספרו הראשון,בחזרה לטיטניק (זמורה-ביתן, 1989), הוא קובץ של תשעה סיפורים ריאליסטיים, שגיבוריהם נעים בין ילדותבירושלים המנדטורית ובין ההלם של מלחמת יום הכיפורים. סיפור אחד מספר זה, "טיסה 016",הוצגבעיבוד טלוויזיוני,בבימויו של יצחק חלוצי, בערוץ הראשון. ספרו השני,הצטלבויות: כמו סרט תיעודי (2004), הוא רומן על ימי הרעה של האינתיפאדה השנייה בירושלים,המתואר מבעד לדמותה של נזירה המצטרפת אל עולי אתיופיה,ומבעד לחייהם המתוחים והמאוימים של אנשי צוות הפקה של סרט טלוויזיה על הנזירה.
References: 
בושס, הדה. "על קרש קפיצה". הארץ. 11.9.1989. 10; עוז-זלצברגר, פניה. "העיר והגבר, גסות ועדינות". הארץ ספרים. 24.11.2004. 10. 
