Name: לורנד, רות 
Birth Year: 1948
Birth Place: מחנה עקורים בקפריסין
Occupation: סופרת, משוררת וחוקרת
Entry writer: נעה ולדן
Entry Value: 
נולדה במחנה עקורים בקפריסין והגיעה ארצה ב-1949. בעלת תואר ראשון ושניבפילוסופיה מטעם אוניברסיטת חיפה, כתבה עבודת דוקטור בפילוסופיהבאוניברסיטת תלאביב. מכהנתכפרופסור לפילוסופיה באוניברסיטת חיפה. 
פירסמה שישה ספרים, ארבעה ספרי מחקר (על ספרה המחקרי היופי בראי הפילוסופיה בהוצאת הספרים של אוניברסיטת חיפה, 2007,זכתה בפרס בהט),קובץ סיפורים קצרים וספר שירה. בקובץ הסיפורים הקצרים מועד א' (ספרית פועלים, 1977) נחשפים רגעים בעולמה של גלריית דמויות תוך מעבר בין התרחשויות בהווה הסיפורי לזיכרונות עבר: נערה צעירה בדרכה לעבור הפלה, צבע המוכר את דירתו ומוחק מן הקירות ציור שמן שצייר עבור אשתו, אישה עקרה, גבר הנזכר באביו בשנותיו האחרונות, ועוד. על ספרה זה זכתה בפרס אקו"ם לעידוד היצירה.
קובץ שיריה נקרא שיעור במטאפיזיקה (עם עובד, 2008). בקובץ נוצרת מזיגה בין עיסוק ביסודות אוניברסליים ותמות מתוך עולמה המקצועי ובין יסודות אנושיים אישיים שהם לעתים בעלי אופי יהודי ייחודי. הפן הראשון מיוצג בשמו של הספר, המעורר קונוטציה מדעית ניטרלית לכאורה, ובבחירתה של היוצרת לכתוב את הספר בלשון זכר, בחירה שענבר רווה (2008) מציעה לראות בה "רצון לעסוק ב'אדם' בצורה ניטרלית כביכול, מעבר ומחוץ לשאלות מגדריות". הפן השני מתבטא בקבוצת שירים בעלי גוון אישי בולט, גדושי געגוע לעולם הילדות ולהורים. הורים שעל זרועותיהם מוטבעות ספרות, המלמדים את ילדיהם ללכת את צעדיהם הראשונים. 
References: 
רווה, ענבר. "הבטחה רבת יופי". ארץ אחרת 46. 2008. 92-94; קריץ, ראובן. "הפיוט שבחולין". ערב רב: על ספרים, סופרים וסוגיות ספרות. תל אביב: פורה. 1990. 23-26. 
