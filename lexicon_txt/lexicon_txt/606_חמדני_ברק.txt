Name: חמדני, ברק
Birth Year: 1975
Birth Place: אשדוד למשפחה דתית-מסורתית
Occupation: משורר וסופר
Entry writer: דקל שי שחורי
Entry Value: 
נולד באשדוד למשפחה דתית-מסורתית. למד הנדסת תעשייה באוניברסיטת תלאביב והמשיך ללימודי תואר שני במִנהל עסקים. מתגורר במושב צופית ועובד כעצמאי. 
ספר שיריוחומות הגוף (גוונים, 2003) עוסק ביציאה "אל הדרך" (ככותרת השיר הפותח) כמשורר וכאדם. שיריו מתארים מציאות מקומית מאוד, תל-אביבית בעיקרה: בניין עזריאלי ודיזנגוף סנטר משמשים רקע למערכת היחסים בין אב לבנו ("נקודת ראות") ולמערכות יחסים זוגיות ("קופסא שחורה"). בולטהשימוש בעולם המושגים הצבאי בשירים כמו "לקרוא ולהשמיד מיד" ו"חייל הרוג". בריאיון לאלון הדר (2006) סיפר על תחושת ההחמצה שחש כאשר נאלץ,בעקבות פציעה, לזנוח את המסלול הקרבי שאליו התנדב. 
המחויבות הגבוהה להגנה על המולדת מתבטאת ברומן שלו אבק(2006) שראה אור בסמוך למלחמת לבנון השנייה, שבה שירת כמ"פ בשריון. הרומן מפגיש מג"ד שריון אידיאליסט וכריזמטי עם נהגו האישי, צעיר שאינו בקי בהלכות העולם והצבא כמו מפקדו. הנהג מפנים את דמותו של המפקד, הראשון בחייו שהעניק לו תחושת ייעוד. המפקד נהרג והחייל הצעיר נרתם לכתוב ספר שינציח את דמות המפקד הנערץ. 
References: 
הדר, אלון. "הוא תותח". הארץ מוסף. 4.8.2006; לוי, עמי. "משורר יוצא 'אל הדרך'".עתון 77 286. 2003. 20-21.
