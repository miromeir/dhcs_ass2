Name: הדר, דאה
Birth Year: 1976
Birth Place: ניו יורק וגדלה
Occupation: סופרת ועיתונאית
Entry writer: דקל שי שחורי
Entry Value: 
נולדה בניו יורק וגדלה במנהטן ובתל אביב, בת לעיתונאי ולמתרגם בני הדר ולשחקנית רחל הדר. שירתה בצה"ל. בעלת תואר ראשון ביחסים בינלאומיים מהאוניברסיטה העברית בירושלים. 
עבדה כעיתונאית בעיתון הארץ וכתבה טור אישי במוסף השבת. היתה נשואה לעיתונאי שחר סמוחה, והיא אם לבת. על שמה המיוחד סיפרה בריאיון לשירי לב-ארי (2008) כי "איןלופירוש, אבאשליפשוטאהבאתהצליל [...]עדכמהשידועליאיןעודשםכזה".
ספרה הראשון, נומי נומי עיסאוויה(גוונים, 2000), יצא לאור כשהיתה בתעשרים וארבע. הסיפור שעל שמו נקרא הקובץ פורסם גם בקובץ הדו-לשוני עברי-ערבי שני עמים כותבים מימין לשמאל (2012). כמה מהסיפורים בקובץ קשורים בחוויות צבאיות מורכבות (חיילת בתצפית לילית על כפר פלסטיני, שיח בין שוכני קברים בבית עלמין צבאי, אח חייל שמגיע מהצבא) או בחוויות הקשורות בהתבגרות ובמיניות, לרוב על צדדיהן המרתיעים והקשים. בכל הסיפורים בולט קולה של הדר, שהוא ילדותי ותמים אך בה בעת גם נוקב ומדויק.
ספרה השני, אצלנו עכשיו בוקר(2008), מתאר משפחה בורגנית ישראלית ואת הניסיונות של כל ארבעת חלקיה להשתלב במציאות הישראלית ובחלום האמריקני. נקודת המבט היא של הבת הצעירה שמתארת אפיזודות, מוזרות אך ריאליסטיות, מילדותה והתבגרותה: החל מאמה המצפה למכתב מוודי אלן וריביה עם האב הנוכח-נעדר, דרך משאית תרנגולות המובלות לשחיטה על כביש ההלכה, ועד להיחשפותההמוקדמת לחיי המין של הוריה. 
References: 
גלסנר, אריק. "אצלנועכשיובוקר". מעריבספרותוספרים.23.5.2008; לב-ארי, שירי. "זוילדהשהיאבעצםקצתרדופה".הארץ גלריה. 8.4.2008; מירן, ראובן. "כולנוכלבים, כולנובנידודים". הארץספרים. 25.10.2000. 10.
