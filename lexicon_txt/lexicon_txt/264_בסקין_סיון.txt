Name: בסקין, סיון
Birth Year: 1976
Birth Place: ווילנה, ליטא, שם
Occupation: אילן בר-דוד
Entry writer: (2006-1934)
Entry Value: 
משוררת ומתרגמת
נולדה בווילנה, ליטא, שם התחנכה עד גיל ארבע-עשרה. עלתה ארצה עם משפחתה ב-1990, וגדלה בקיבוץ עין כרמל. בשירותה הצבאי היתה מדריכה בחיל תקשוב. בעלת תואר ראשון בכלכלה מהטכניון (1999). עבדה ככלכלנית במשך שלוש שנים, וב-2002 עברה לעיסוק בניתוח מערכות מידע.    
ב-2001 החלה לפרסם שירה באתרי אינטרנט,בבמה חדשהובכתב העת המקוון דג אנונימי. פירסמה גם בכתבי עת: הגדה השמאלית, גג, שבו ועוד. במקביל החלה להופיע בהקראה פומבית ותיאטרלית של שיריה. תחילה בערבי במהואחר כך באירועים של "הליקון", דג אנונימי ועוד.ב-2004 החלה לפרסם שירים ומבחר תרגומיםבהו!.כיום היא חברת מערכת פעילה בכתב העת ובאירועיו.פירסמה ספר שירה ראשון, יצירה ווקאלית ליהודי, דג ומקהלה (אחוזת בית, 2006)וספר שירה נוסף,מסעו של יונה (2011), הכולל מבחר שירים מקורייםלצד תרגומים משירת מרינה צווטאייבה. תירגמה מרוסית את ספרה של צווטאייבה, סיפורה של סוניצ'קה (2005), את הספר המזוודה: שני רומנים מאת סרגיי דובלטוב (2010), ומליטאית את נהגה בחשכה: שיחות עם ילדים מאת ונדה יוקנייטה(2011).
כותבת שירה חושנית, בחרוז ובמשקל. כך מתוך מסעו של יונה, השיר "שני רישומי גברים": "לִישׁוֹן וְלֹא לַחְשׁוֹב עַל מָה שֶׁבְּבִטְחָה/ אַתָּה רוֹאֶה בּוֹ כִּשָּׁלוֹן שֶׁל חֲלוֹמְךָ./ שְׁרִירֶיךָ, שְׂעָרוֹת גּוּפְךָ, אֵיבָרִי הַמִּין–/ הַכֹּל פָּרוּשׂ, אַךְ מַבָּטְךָ אֵינוֹ זָמִין". 
ב-2005 התעורר פולמוס סביב הכותבים בהו! בכלל וסביב כתיבתה בפרט. המסתייגים טענו שהיא נצמדת לתבנית שירת-חרוז במשקל, והשירה הופכת לחרזנות ראוותנית וחסרת אירוניה. אריאל הירשפלד כתב כי "אין בה ובטיפולה במילים הנחרזות אף שמץ מן האירוניה הדקה, הפועלת מן המסתור" (2005). בעיני אחרים (למשל זיוה שמיר, 2006) היא דווקא חומקת מהמגבלות של הצורניות המוקפדת באמצעות נושאי שירתה המגוונים, והיא עושה זאת מתוך ראייה שירית רחבה ובוגרת, מודעת ושנונה. 
הירשפלד, אריאל. "נרקיס כדחליל". הארץ ספרים. 16.2.2005; קלדרון, נסים."סיון בסקין והחרזנים".מעריבספרות וספרים.14.1.2005. 25; שמיר, זיוה."אאוטסיידרית משלנו". מעריבספרות וספרים.7.4.2006. 29.
References: 
