Name: לורברבוים, מנחם
Birth Year: 1958
Birth Place: ניו יורק
Occupation: משורר
Entry writer: מאירה טורצקי
Entry Value: 
נולד בניו יורק. מרצה במגמה לפילוסופיה יהודית באוניברסיטת תל אביב ומייסד החוג ללימודי התרבות העברית. חבר במכון שלום הרטמן. חוקר את הקשר בין דת, מדינה ופוליטיקה במסורת היהודית. ספריו בנושאים אלה התפרסמו בהוצאות נחשבות בארץ ובחו"ל. ערך את התרגום החדש של לויתן מאת תומס הובס והקדים לו מבוא (2009).
עד כה פירסם שלושה ספרי שירה, כולם בהוצאת כרמל: בכפר הזה (2001); ואחר האש (2004); מגעים/מראות (2006). פירסם גם בכתבי עת לספרות – בעיקר בשדמות ובדימוי. בדימוי מפרסם גם רשימות בענייני ספרות. בשיריו הוא משלב פילוסופיה וטבע, קדושה ואהבה גשמית. שירתו לא זכתה להתעניינות רבה מצד מבקרי השירה. עורך עם מיכל גוברין את סדרת השירה דברי-ם, בשיתוף הוצאת כרמל. 
References: 
שתל, שמואל. "אהבת אלוהים ואשה". עתון 77 316. נובמבר-דצמבר 2006. 7.
