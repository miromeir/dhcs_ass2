Name: נירנבלט, ליאון
Birth Year: 1954
Birth Place: פולין
Occupation: סופר
Entry writer: נעה ולדן
Entry Value: 
נולד בפולין. עלה ארצה ב-1965. בעל תואר ראשון בפסיכולוגיה מאוניברסיטת תל אביב ותואר שני בפסיכולוגיה קלינית מאותה אוניברסיטה. עוסק בטיפול פרטני וקבוצתי. 
פירסם שני ספרי פרוזה: טיפול בכוונה תחילה (בבל, 1999) ומי תלה את נקודת האור (2000). שני הספרים מציגים דמויות המצויות בנקודות משבר בחייהן. טיפול בכוונה תחילה מתאר את עולמו של פסיכולוג החש אובדן שליטה בחייו האישיים והמקצועיים. הוא מגלה כי אשתו בוגדת בו, ומערכות היחסים שלו עם מטופליו מאבדות את גבולותיהן כאשר אחד מהם כופה עליו לטפל בו באיומי אקדח ואחרת מושכת ומפתה אותו. 
ספרו השני, מי תלה את נקודת האור,מסופר מנקודת מבטם של נער ונערה. ארז הבודד והנמוך, שבוויכוחי הוריו, הנאמרים בלחישות רמות, צופה את גירושיהם הקרבים, הוא הדמות המרכזית. מושא אהבתו הוא חמוטל, הגבוהה והחכמה, המסתירה סוד משפחתי. הרומן נע בין עולמם המציאותי והמדומיין של ילדים, המתמודדים עם קשיי גיל הנעורים על פתח ההתבגרות. אל עולמם היומיומי פורצת חידה מסתורית בדמותה של נקודת אור פלאית, המופיעה על בניין קופת החולים. הנקודה מציתה את דמיונם ומכניסה אל המציאות נגיעות קלות של בדיון וקסם. 
References: 
ז'קונט, אמנון. "אהבהמולניכור". ידיעותאחרונות תרבות, ספרות, אמנות. 7.5.1999. 28. 
