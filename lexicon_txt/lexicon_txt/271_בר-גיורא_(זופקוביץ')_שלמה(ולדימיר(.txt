Name: בר-גיורא (זופקוביץ'), שלמה(ולדימיר(
Birth Year: 1941) 
Birth Place: פוטוק, סלובניה
Occupation: משורר בשפה הסרבו-קרואטית
Entry writer: חן שטרס
Entry Value: 
נולד בפוטוק, סלובניה.בוגר הקתדרה לפיזיקה וכימיה, מוסמך להנדסת כימיה מטעם הפקולטה למדעי הטבע ולמתמטיקה באוניברסיטת סראייבו (1968). כמהנדס בכיר שימש בתפקידי ניהול במכון לתרמוטכניקה ולטכניקה גרעינית בקונצרן "אנרגואינווסט" ובאוניברסיטה של סראייבו.
התפתחותו ופעילותו התנהלו במקביל בשני מסלולים: כמדען, חוקר וממציא בתחום האקולוגיה והגנת הסביבה, וכמשורר, מארגן ויוזם פעולות תרבות בעירו סראייבו ובמקומות אחרים בבוסניה והרצגובינה.פירסם עבודות מחקר רבות וכיהן בתפקידים חשובים בתחום האקולוגיה ושימור הסביבה, כמו גם בגופים שונים שעסקו בפעילות תרבותית.שימש במשך שנים סגן נשיא "הוועדה לתרבות ויהדות" והיה פעיל למען ההגנה על מורשתם התרבותית של היהודים ושל עמים אחרים על אדמות בוסניה והרצגובינה. פירסם שירים בכתבי עת שונים בזאגרב ובסראייבו, השתתף בכנסים רבים לשירה שנערכו בעשרות מקומות ברחבי יוגוסלביה לשעבר, וזכה בפרסים.
עד עלייתו ארצה ב-1992 פירסם שישה ספרים.כתב עשרות שירים וכמה קטעי פרוזה שפורסמו בגשר, ביטאון התאחדות יוצאי יוגוסלביה לשעבר בישראל. אחדים משיריו ראו אור בתרגום עברי באנתולוגיה בארץ אהבתי, יצירות יוצאי יוגוסלביה לשעבר בישראל (2005).
References: 
