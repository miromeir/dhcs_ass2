Name: גלזר, מרדכי 
Birth Year: 1951
Birth Place: חיפה להורים ניצולי
Occupation: משורר ועורך
Entry writer: אלישע פורת וורד טוהר
Entry Value: 
נולד בחיפה להורים ניצולי שואה שעלו ארצה ב-1950. בבית דיברו יידיש ופולנית, וזכר השואה הורגש בו כל השנים. למד בתיכון "עירוני ה'". שירים ראשונים כתב ופירסם בעיתון בית הספר התיכון. ב-1969 התגייס לצה"ל, שירת בחיל השריון והשתתף במלחמת יום הכיפורים בקרבות סיני. כאיש מילואים שימש מרצה במפקדת קצין חינוך ראשי.למד ספרות עברית ומקרא באוניברסיטה העברית בירושלים, ב-1976 סיים את התואר הראשון והוסמך כמורה. בשנים 2007-1974 שימש כמנהל בית הסופר בתל אביב והיה אמרכל אגודת הסופרים העבריים. 
ספר שיריו הראשון,שרעפים עולים ויורדים (1980), ראה אור בספרית פועלים. ספרו השני,לאות באפידרמיס האכול (1989), זכה בפרס אקו"ם ליצירה בעילום שם ב-1984. ספרו השלישי,ממשיך בהליכה: שירים, ראה אור ב-1995. שיריו בעלי רוחב אפי ונוטים לעסוק בשאלות ישראליות קיומיות לצד נושאים אישיים. הוא משלב דימויים מעולם המקרא ומתקופת השואה עם מציאות ישראלית עכשווית, ובכך הוא ממחיש את הקשר הבל-יינתק בין ההיסטוריה לבין ההווה בתודעה היהודית. שיריו פורסמו במוספי הספרות של עיתונים יומיים, בכתבי עת ובאנתולוגיות לשירה ותורגמו לשפות אירופיות ולערבית, מקצתם פורסמו בחו"ל. 
החל מ-1980 מנחה סדנאות שירה לילדים ולנוער, ביוזמה שהחלה המשוררת בת-שבע שריף. עד כה פורסמו קובצי שירה וסיפורת של תלמידים, חלקם במסגרת כתב העת ביכורי שירה, מבית שאן (1985), בית שמש (1989), אשדוד (2000), שדרות (2004) ועוד.כמו כן כתב את ספר הילדים מריבה בארון הבגדים (1980).
References: 
דותן, איל. "הניתוח כואב אבל הכרחי".עתון 77123. 1990. 11; שניר, לאה. "מלאות ולאות".מאזנייםס"ד (5). 1990. 23-22.‬‬‬‬‬‬‬‬‬‬
