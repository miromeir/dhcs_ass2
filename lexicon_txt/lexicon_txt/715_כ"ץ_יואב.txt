Name: כ"ץ, יואב
Birth Year: 1965
Birth Place: 
Occupation: סופר, מחזאי ובמאי תיאטרון
Entry writer: אסנת אלדר
Entry Value: 
גדל ולמד בבאר שבע. ב-1991 סיים תואר ראשון בכתיבה דרמטית בחוג לאמנות התיאטרון באוניברסיטת תל אביב. השתתף בסדנאות התסריטאות של רוברט מק'קי בניויורק. מלמד כתיבה ותסריטאות בחוג לקולנוע ולטלוויזיה באוניברסיטת תל אביב, במדרשה לאמנות ב"בית ברל" ובבית הספר "מעלה" בירושלים. משמש כעורךשותף במגזין לתסריטאות ולכתיבה דראפט ראשון בהוצאת איגוד התסריטאים. ב-1997 כתב את התסריט עיניים שלי, שהיה לסרט טלוויזיה ושעליו היה מועמד לפרס האקדמיה הישראלית לקולנוע ולטלוויזיה. כמו כן כתב את התסריט לסרט סדום ועמורה והשתתף בכתיבת התסריט לסדרה ארץ קטנה, איש גדול, בבימויו של אברהם הפנר. יותר מחמש שנים כתב תוכניות לערוץ הילדים ולטלוויזיה החינוכית. 
כמו כן תירגםועיבדמאנגליתיותר מעשריםמחזות. ב-1999כתבובייםאתההצגהמהמטבחבאהבה,שזכתהבפרסההצגההטובהביותרבפסטיבלחיפהלהצגותילדים. תירגם מאנגלית עשרות ספרים, בהם מכתביו של המינגוויי והטיגריס הלבן מאת ארווינד אדיגה.
בשנים 1992 ו-1993 זכו שניים מסיפוריו במקום הראשון בתחרות הסיפור הקצר של הארץ. ב-2000 ראה אור קובץ סיפוריו הקצרים, מולטי סיסטם,בהוצאת ידיעות אחרונות. קובץ זה זיכה אותו בפרס קרן מוזס לספרות. ב-2011 ראה אור ספרו נתב"ג בהוצאת עם עובד. 
בסיפוריו הוא מיטיב לתאר בחמלה וברגישות את מצבו של היחיד בחברה הישראלית. דמויותיו מתקשות לפתור את הקונפליקטים שהן נקלעות אליהם ומתקשות למצוא משמעות לחייהן. האווירה השלטת בסיפוריו קודרת. הוא מרבה בציון פרטים ומדייק בעיצובם, מאפיין המאפשר לו לטשטש את הגבול בין מציאות לבדיון. כתיבתו לקונית, דחוסה וקצבית, אך תכונות אלה אינן פוגמות ביכולתו להעמיד דמויות מורכבות.
References: 
אביבי, יובל."דרך דמעה שקופה".טיים אאוטתל אביב.21.7.2011. 136;הולצמן, אבנר. "חלל מוגבל, עשוי היטב".מפת דרכים: סיפורת עברית כיום.תל אביב: הקיבוץ המאוחד. 2005. 227־229; ניב, טל."זה בהחלט היה רגע".הארץספרים.12.4.2000. 10.  
