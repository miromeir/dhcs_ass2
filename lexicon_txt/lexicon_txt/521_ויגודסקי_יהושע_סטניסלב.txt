Name: ויגודסקי, יהושע סטניסלב
Birth Year: 1907
Death Year: 1992
Birth Place: עיר בדזין, פולין,
Occupation: סופר, משורר ומבקר בשפה הפולנית
Entry writer: רון לסרי
Entry Value: 
נולד בעיר בדזין, פולין, בנם של יצחק פירסטנברג ורגינה לבית ורדיגייר, משפחה יהודית מהמעמד הבינוני הגבוה. בין מלחמות העולם נכלא לשנתיים על פעילות קומוניסטית. בשנים 1945-1943 הוחזק במחנות ריכוז, בין השאר באושוויץ ובדכאו. אחד המוטיבים החוזרים בשירתו שלאחר המלחמה הוא כאב על אובדן בתו שנספתה באושוויץ עם אשתו הצעירה, הוריו, אחיו ובני משפחה אחרים. ב-1945 חזר לפולין, שם נתקל במציאות רוויה באנטישמיות, המשתקפת בשירתו, בין השאר בייצוג של הפוגרום המפורסם בעיר קיילצה. 
במשך עשרים שנה זכה להצלחה ולהערכה, הקים משפחה חדשה, ולילדיו העניק שמות סמליים, אדם וחווה. התגורר בוורשה, יצר ופירסם. מ-1948 עד 1953 שימש עורך ראשי של המחלקה הספרותית ברדיו פולין והיה חבר באיגוד הסופרים הפולנים. היה קומוניסט אדוק, אמונה שהתבטאה בדברים שכתב מטעם המפלגה הקומוניסטית השלטת. פעילות זו הביאה עליו ועל יצירתו חרם, שהחל בשנות השישים, עם השינוי בהלך הרוחות בפולין.
בהשפעת ילדיו, שסבלו מיחס עוין, החליט ב-1968 להגר מפולין לישראל. התגורר בגבעתיים, מר ומאוכזב עד יום מותו. ילדיו לא נקלטו בארץ והיגרו לארצות אירופה. ויגודסקי המשיך לפרסם ספרי שירים בלונדון, שחלקם היו יצירות חדשות. הוא ראה עצמו כגולה. ב-1981 ניסה להיכנס לפולין כמוזמן לכינוס התרבות הפולנית, אך בהמתינו בווינה לוויזה נאמר לו שבקשתו נדחתה על ידי המשטר הצבאי שהוכרז בפולין. משהתאפשרו הנסיעות לפולין מנע ממנו גילו המתקדם לערוך את הנסיעה. לבקשתו גופתו נשרפה, ואלמנתו חזרה להתגורר בוורשה.
עיקר פרסומו היה בפולין. בשיריו שכתב בפולנית בארץ מופיעים תחושת הזרות בישראל וגעגועים אל נופיה ושפתה של מולדתו. מצד אחר, ניסה להתערות בארץ וחזר לשמו יהושע. אמביוולנטיות זו ליוותה אותו כל ימיו.מיצירתו (מבחר): קובצי שירים: לחם חוק(1934), ראה אור בפולין; הקריאה (1944), ראה אור במוסקבה; יומן האהבה (1948), קינה על מות בתו באושוויץ; מסע חורף (1975), ראה אור בלונדון; מבחר שירה(1987), ראה אור בלונדון, הוצאה דו-לשונית פולנית-אנגלית. קובצי סיפורים שראו אור בפולין:במכתש(1949); המגרש הריק(1955);יום לוהט(1960). רומנים: אחי לבי, פולין (1961); מעצר לצורך בירור(1968), ראה אורבוורשה ותורגם לעברית (1990); הפרֵדה(1990), ראה אורבוורשה, קובץ שירים בפולנית. 
יצירתועוסקת בצורה כפייתית בדרמה של בני עמו, מבטאת חיים מלאי ייסורים והתמודדות עם עולם עוין ותחושות כישלון. הוא כתב גם ארבעה ספרי ילדים.
References: 
