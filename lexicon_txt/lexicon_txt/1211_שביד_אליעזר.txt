Name: שביד, אליעזר
Birth Year: 1929
Birth Place: גדל בירושלים להורים
Occupation: חוקר ספרות ומחשבת ישראל
Entry writer: ערן צלגוב
Entry Value: 
נולד וגדל בירושלים להורים בני העלייה השלישית. אביו, יליד גליציה, היה המשורר והסופר העברי צבי ישראל שביד, והוא העניק לו חינוך ציוני סוציאליסטי. בילדותו הצטרף לתנועת הנוער החלוצית "המחנות העולים" ובהמשך למד בבית הספר התיכון של "זרם העובדים". ב-1948 התגייס לגדוד השלישי של חטיבת יפתח והשתתף בקרבות בגליל העליון, במרכז ובהמשך גם על משלטי הנגב. עם סיום המלחמה החל מפרסם מאמרים פובליציסטיים על לקחי המלחמה, עתיד התנועה הקיבוצית וחינוך, כמו גם מאמרי ביקורת על סופרי ומשוררי דור הפלמ"ח (למשל בשדמות, ניבהקבוצה ומולד). בהמשך הצטרף כחבר מערכת של כתבי העת שדמות, מבואות, בטרם וגשר.
את חינוכו הגבוה קיבל באוניברסיטה העברית בירושלים בחוגים לפילוסופיה עברית, קבלה ותולדות עם ישראל. את עבודת הדוקטור שלו, הביקורתהמושכלתעלהאריסטוטליותאצלפילוסופיםיהודיםבימיהביניים,כתב בהנחיית שלמה פינס. ב-1972 התמנה לפרופסור חבר באוניברסיטה העברית, והחל מ-1976 היה ראש הקתדרה ע"ש ג'ון וגולדה כהן לפילוסופיה יהודית חדשה. 
במקביל לעבודתו באוניברסיטה העברית לימד בבתי ספר ובמוסדות אחרים להשכלה גבוהה בארץ ובעולם. בראשית שנות השמונים שימש כחבר בוועדה מייעצת של משרד החינוך. ב-1998 פרש לגמלאות, אך המשיך ללמד בהתנדבות עד 2007.
ב-1994 זכה בפרס ישראל; ב-1996 הוזמן על ידי הסמינר התיאולוגי היהודי של ניו יורק לקבלת דוקטור לשם כבוד; וב-2007 זכה לתואר מקביל מההיברו יוניון קולג'.
פירסם ארבעים ספרי מחקר ויותר מ-800 מאמרים בתחומי עניין שונים. ממושאי מחקרו: שאלות חינוך הנוער בחברה הישראלית, התפתחות המחשבה היהודית כראי לתרבות ישראלית חדשה, בעיות ומשברים בציונות ובלאומיות היהודית, זרמים ביהדות של הזמן החדש, אמונה וצידוק האל בכלל ובפרט מול מוראות השואה, ותולדות הפילוסופיה היהודית למן ראשיתה עד ימינו.
עיקר תרומתו לחקר הספרות העברית היה בסוף שנות השישים. ספרו הראשון בנושא, שלושאשמורותבספרותהעבריתהחדשה (1967), משרטט את ההתפתחות הרעיונית, הפואטית והנושאית שחלה במעבר של המרכז הספרותי ממזרח-אירופה לארץ ישראל/פלשתינה. בספרו זה הוא מתבונן בשלושה דורות ספרותיים: הראשון, דור ספרות התחייה המיוצג בכתיבת ביאליק, עגנון והזז. השני, דור הספרות של העלייה השלישית (למדן, שלונסקי, שמעוני ורחל המשוררת). כמעין "דור ביניים" המושפע משני הדורות הללו ומשפיע על כתיבת הדור השלישי מזהה שביד את כתיבתם של גולדברג, שלונסקי, אלתרמן ולנסקי. ולבסוף הדור השלישי המכונה לעתים דור תש"ח, המיוצג לדידו בכתיבתם של שמיר ויזהר. התזה המרכזית בספר היא שאידיאולוגיית "שלילת הגולה" לוותה בהתנתקות מן המורשת היהודית ה"גלותית". הדבר גרם למעשה לעקירת השורשים וליצירת חלל ריק שיחייב מהלך של שיבה.  
ספרו השני כחוקר ספרות, הערגהלמלאותההוויה: פרקיעיוןבשירתח"נביאליקוש. טשרניחובסקי (1968), מציג קריאה מדוקדקת ביצירותיהם של ביאליק וטשרניחובסקי ומצביע על מרכיבי המורשת היהודית-ציונית ביצירותיהם על רקע התמודדויות שונות: הניתוק מהגולה ומהעולם הרוחני שהתקיים בה, והמשבר של הקיום חסר היציבות בארץ ישראל. 
שני הספרים עוסקים במורשת העבר המעיקה מחד ומעוררת הגעגועים מנגד, תוך הצבעה על הקשיים בהתהוות מרכז יהודי-תרבותי חלופי וחדש בארץ ישראל. נקודות אלה עולות גם בשאלות המתוות את מאמריו על חינוך, בדיוניו סביב תרבות יהודית בכלל וחילונית בפרט, ובכתיבתו על הציונות ותפישת הלאומיות היהודית החדשה – מודרנית ופוסט-מודרנית.
References: 
כהנא, ברוך. "בזאתנסתיימההדרמהשלהחילוניות".הצופה סופרים וספרים. 25.7.2008. 41, 43; לי, ורד. "כמותפילה: שיחהעםאליזערשבידעםצאתספרו: סידורהתפילה".הארץ ספרים. 2.9.2009. 3; עמיר, יהוידע (עורך). דרךהרוח:ספרהיובללאליעזרשביד. ירושלים: מכון ון ליר בירושלים והחוג למחשבת ישראל, מכון מנדל למדעי היהדות. 2005; פאוסט, שמואל. "חכמה בעירו של קהלת: שיחה עם פרופסור אליעזר שביד". מקורראשון סוכות. 26.9.2007. 6-8;
Turner, Joseph. "Elizer Schweid". Encyclopedia Judaica. Second Edition. Vol. 18. 194-195.
