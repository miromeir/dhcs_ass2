Name: בסוק, עידו
Birth Year: 1950
Birth Place: -1950 בקיבוץ אשדות
Occupation: מתרגם, משורר וחוקר
Entry writer: מאירה טורצקי
Entry Value: 
נולד ב-1950 בקיבוץ אשדות יעקב. בן למשפחה של אנשי ספרות ולשון. אביו, משה בסוק, היה משורר, מתרגם ועורך. אמו מורה לספרות, לשון ותנ"ך. סביו משני הצדדים היו אף הם אנשי ספר. 
 כשהיה בן שש-עשרה נפטר אביו, והוא עקר עם אמו מן הקיבוץ לירושלים. את לימודיו בתיכון סיים ב"תיכון שליד האוניברסיטה" בירושלים. לאחר שסיים את לימודיו לתואר ראשון באוניברסיטה העברית בירושלים נסע לצרפת, ושם סיים תואר שני בספרות צרפתית. כשחזר לארץ החל לתרגם מצרפתית ומאז הוא נודע כמתרגם, בעיקר של קלאסיקה. בסוק הוא בעל תואר דוקטור מטעם המכון ליהדות בת זמננו באוניברסיטה העברית. 
על תרגומיו זכה בפרסים רבים: פרס שרת התרבות לתרגום, תשנ"ד; פרס מנשה לוין (על תרגום דרך פלנדריה לקלוד סימון, 1996); Palme académique, אות אבירות מטעם ממשלת צרפת, 2003; פרס לאה גולדברג לתרגום (על תרגום גרגנטואה ופנטגרואל לרבלה),2005; פרס שר התרבות, המדע והספורט, תשס"ז.תרגומו את רבלה זכה לפרסום רב. מבקרים אחדים אמנם חלקו על הגישה התרגומית היצירתית שנקט, אבל כולם היללו אתיכולתו הלשונית.
ב-1974 ראה אור ספר השירים הראשון שלו, אשר הסוסים רֵעָיו (הקיבוץ המאוחד). אחר כך פירסם עוד ארבעה ספרי שירה: קומדיה (1976); פואמה פוליטית (1978); טבע טובע(1989);וכהוא זה (2000). כהוא זההואאסופה מארבעת ספרי השירה שלו. בסוק אינו ידוע במיוחד כמשורר, אבל אסופת שיריו עוררה את תשומת לבם של המבקרים, והיו ששיערו שלא זכה לפרסום משום שאין הוא שייך לקבוצה ומשום ששיריו הגותיים וקשים להבנה.
ב-1996 ראה אור ספרו בצל פרדסים על אדמה מצורעת: על יצירתם של אורי צבי גרינברג ומשה סמילנסקי (הקיבוץ המאוחד). על כתב היד של ספר זה זכה בפרס אקו"ם לספרות עיון, 1994. 
References: 
איזקסון, מירון ח'. "תבונה והיסטוריה אומרות עצמן בשיר". הארץ ספרים. 27.2.2002. 12; דיקמן, עמינדב. "יפה להפליא, ובכלזאת – בּסוקרַבְּלֶה". הארץ ספרים. 29.10.2003. 8, 14.
