Name: מאן, מנדל 
Birth Year: 1916
Death Year: 1975
Birth Place: וורשה
Occupation: סופר ומשורר בשפת היידיש
Entry writer: גלי דרוקרבר-עם
Entry Value: 
נולד בוורשה. גדל בכפר סוחוצ'ין, ואת נעוריו עבר בפלונסק, שם למד בתיכון פולני והיה חבר בתנועת "השומר הצעיר״. עבר לוורשה, שם החל לפרסם משיריו בעיתונות יידיש. עם פרוץ מלחמת העולם השנייה נמלט לברית המועצות והצטרף לצבא הסובייטי. לאחר המלחמה חזר ללודז' והיה פעיל בהקמת בתי ספר יהודיים. משם עבר למחנה עקורים. ב-1948 הגיע לישראל והתיישב בכפר הפלסטיני הריק יאזור (אזור). בשנים 1961-1955 כיהן כמזכיר מערכת כתב העת הספרותי החשוב די גאָלדענע קייט. ב-1961 עזב את ישראל לפריז, שם נפטר.  
ספר ביכוריו הוא ספר השירה די שטילקייט מאָנט ("הדממה תובעת", הוצאת בורוכוב, לודז' 1945). לאחר הגעתו לישראל עבר לכתיבת פרוזה. יצירתו נחלקת לשתי חטיבות נושאיות עיקריות: ישראל וחיי העולים בה, ושנות מלחמת העולם השנייה. לחטיבה הראשונה משתייכים: אויפֿגעוואַכטע ערד ("אדמה שניעורה", 1953); אין אַ פֿאַרוואָרלאָזטן דאָרף ("בכפר נטוש", 1954);די גאַס פֿון די בליִענדיקע מאַנדלען ("רחוב השקדיות הפורחות", 1958);דאָס הויז צווישן דערנער ("הבית בין הקוצים", 1960);קערנער אין מדבר ("גרעינים במדבר", 1966);ופֿון גולן ביז שאַרם אַ־שייך ("מן הגולן עד לשארם א-שייח", 1973). לחטיבה השנייה משתייכים: נאַכט איבער גלושינאַ ("לילה מעל גלוּשינו", 1957); הטרילוגיה בײַ די טויערן פֿון מאָסקווע ("בשערי מוסקבה", 1956);בײַ דער ווײַסל ("ליד הוויסלה", 1958); ודאָס פֿאַלן פֿון בערלין ("נפילת ברלין", 1960). כמו כן מספריו:על נהרות פּוילן ("על נהרות פולין", 1962);מענטשן פֿון טענגושיי ("אנשי טנגושיי", 1970);דער שוואַרצער דעמב ("האלון השחור", 1970). 
מספריו שתורגמו לעברית: אדם באוהל,1952; בכפר נטוש,1954;בשערי מוסקבה, 1957. סיפוריו תורגמו גם לכמה שפות אירופיות. נחשב לאחד מכותבי הפרוזה המבטיחים בתחומי ספרות יידיש לאחר השואה. זכה בפרסים ספרותיים שונים בעולם תרבות היידיש.
References: 
בלומנטל, נחמן. "אויפֿגעוואַכטע ערד". די גאָלדענע קייט18. 1954. 205-202; גלטשטיין, יעקב. "שרײַבערס שטרויכלונגען". מיט מײַנע פֿאַרטאָגביכער. תלאביב: י"ל פרץ. 1963. 432-427; רביץ', מלך. "מענדל מאַן". מײַן לעקסיקאָן3. מאָנטרעאָל: ציקאָ 1958. 251-250. 
