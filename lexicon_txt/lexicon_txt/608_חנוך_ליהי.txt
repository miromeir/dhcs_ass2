Name: חנוך, ליהי
Birth Year: 1951
Birth Place: מושבה ראשפינה למשפחת
Occupation: משוררת, סופרת ותסריטאית
Entry writer: הדס שבת-נדיר
Entry Value: 
נולדה במושבה ראשפינה למשפחת עפרון. נכדתו של פרופ' גדעון מר: מומחה בעל שם עולמי שחקר את מחלת המלריה בארץ והיה מממציאי התרופה למחלה. עם מות הסב עברה עם משפחתה לפתחתקווה. היתה נשואה לזמר ולמלחין שלום חנוך. היא אחותו של המלחין והזמר רן עפרון ואמה של מאיה חנוך, תסריטאית, במאית, סופרת ומשוררת. עבדה בטלוויזיה הישראלית. הפיקה כמה סרטים. אחד מהם,אדם צירקוס, מבוסס על תהליך עיבוד הספר אדם בן כלב מאת יורם קניוק למחזה בתיאטרון "גשר"(1994). 
כתבה שני ספרי שירה: בגובה החיטה (כתר, 1992) ומתוך התנאים (1999). מקורות ההשראה של שירתה הם שירתם של אבות ישורון ויונה וולך. פואטיקת ה"פיגומים" משירתו של ישורון הופכתבשירתה להריסות של מרחב גופה הנשי: הרחם קרוע, מתפורר, מתפרץ, מעיד על מציאות הרסנית. בעוד שבספרה הראשון הגוף מתפרק ונשבר לרסיסים, בספרה השני,מתוך התנאים,היא מבקשת "לייצר התערטלות": הפירוק והשבירה הופכים לאמצעי להסרת מסכות ולניסיון לחשוף אתה"אני" העירום הנשי ובה בעת להפשיט את המציאות ממסכותיה היומיומיות. 
הרומן שכתבה,סעיף צ'לו(2005), הוא אוטוביוגרפי בחלקו.העלילה מתמקדת בשבוע בין יום השואה ליום הזיכרון, שבו עוברת הגיבורה מסע המכוון אותה לקראת פגישה מחודשת עם עברה, עם המושבה שבה נולדה ועם מקום קבורתו של אביה. אחיה, רן עפרון, הפיקעמה תקליט מספר שיריה השני: מתוך התנאים: רן עפרון שר ליהי חנוך (2005). ב-2012 ראה אור ספרה בעירוםמלא שכתוב כיומן תיעודי-אישי.  
References: 
וייכרט, רפי."הכל ולא כלום".ידיעות אחרונותלשבת.5.7.1991. 25; מלמד, אריאנה."הפחד לשתוק".חדשות מוסף.4.4.1991. 42. 
