Name: כץ, ליסה
Birth Year:  (1949
Birth Place: דלה והתחנכה באלמונט,
Occupation: משוררת, מתרגמתוחוקרת ספרות
Entry writer: גלעד מאירי
Entry Value: 
נולדה, גדלה והתחנכה באלמונט, לונג איילנד, ניויורק, ולמדה שם בבית ספר יסודי ובתיכון. עלתה לארץ ב-1983. קיבלה תואר ראשון בספרות אנגלית ואמריקנית באוניברסיטת מישיגן, תואר שני בכתיבה יוצרת בסיטי קולג', ניויורק, ותואר דוקטור באוניברסיטה העברית בירושלים (נושא עבודת הדוקטור: כוחן של נשים בשירת סילביה פלאת', 2001). לימדה ספרות, תרגום וסדנאות כתיבה באוניברסיטאות תלאביב ובן-גוריון וב"מקום לשירה" בירושלים. מלמדת תרגום בחוג לאנגלית באוניברסיטה העברית. 
שירה הראשון, "ניתוח לשינוי מין", התפרסם בכתב העת האמריקני שננדואה (Shenandoah, כרך 22, מס' 4, 1981). ספר שיריה שחזור (עם עובד, 2008) תורגם מאנגלית על ידי שחר ברם, למעט המחזור "שירים עילגים" שכתבה בעברית. כותרת הספר היא רב-משמעית, אולם היא מתייחסת, בראש ובראשונה, לשחזור שדיים אחרי כריתה, הנושא המרכזי בספר, שכולל תיאור כרונולוגי של שלבי מחלת סרטן השד, כמו הגילוי, הניתוח, הריפוי, הפגיעה במיניות ובנשיות, המשבר בזוגיות, הכעס ולקראת סוף הספר ההשלמה. המחלה מעובדת להשקפת עולם קיומית, מגדרית ורוחנית. לדוגמה, המחזור "ראש השנה תשס"ו בוורמונט" מתאר אותה דרך פרספקטיבה רחבה של פולחן, תמורה וגאולה: "הַסַּרְטָןהוּאמְלֶאכֶתקֹדֶשׁ/ מַחֲמִירָהשֶׁלהַקְרָבַת/ אֵיבָראוֹגּוּףשָׁלֵם. הוּאמְקַצֵּרחַיִּים/ וּמְקַדֵּשׁאֶתהַנּוֹתָר./ עַכְשָׁועָלַילַעֲשׂוֹתאֶתהַמֻּטָּלעָלַי".
הפואטיקה שלה משלבת לשון דיבור עם שפה פיגורטיבית, לעתים תוך דיאלוג עם יוצרים ויצירות כמו התנ"ך, סילביה פלאת', חמיד אל מוכתר, ואמנים כרפאל ולאונרדו דה וינצ'י. 
תירגמה מעברית לאנגלית בעיקר שירה אך גם סיפורת, למשל מיצירות אהרן אפלפלד ונורית זרחי, וכן מאמרי ביקורת וראיונות. בתחום השירה תירגמה משירי אגי משעול, טוביה ריבנר, יונה וולך, מאיר ויזלטיר, אדמיאל קוסמן, רמי סערי, דורית ויסמן, גלעד מאירי ועוד רבים באנתולוגיות, בכתבי עת ובאתרי ספרות בארץ ובעולם. 
כץ היא עורכת המשנה של השירה הישראלית באתר הבינלאומי לשירה של רוטרדם PIW(2006-2002, 2009 ואילך), ועורכת האנתולוגיה האנגלית של פסטיבל השירה הבינלאומי במשכנות שאננים (2006). 
References: 
Meyers, Isaac. "Music from her own Mind". The Jewish Daily Forward. 19.9.2007.
