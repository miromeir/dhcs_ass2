Name: בסמןבן-חיים, רבקה
Birth Year: 1925
Birth Place: ווילקומיר, ליטא
Occupation: משוררת בשפת היידיש
Entry writer: עופר דינס
Entry Value: 
נולדה בווילקומיר, ליטא. למדה בבית ספר יסודי ביידיש, ולאחר מכן בגימנסיה ליטאית. עם פלישת הגרמנים לליטא ב-1941 ברחה לווילנה, שם שהתה עד לפירוק הגטו. ב-1942 הועברה אל מחנה הכפייה לנשים קייזרוואלד בלטביה. כתבה שירים המתארים את הווי החיים במחנה, שזכו לפופולריות והושרו על ידי האסירות. שניים משירים אלה מצאו את דרכם לאנתולוגיה של שמריהו קצ'רגינסקי, לידער פון געטאָס און לאגערן ("שירים מגטאות ומחנות", 1948). 
ב-1947 עלתה לישראל במסגרת "הבריחה". התיישבה עם בעלה, הצייר מולה בן-חיים, בקיבוץ המעפיל, שם שימשה כמורה. בזמן מלחמת השחרור היתה פעילה בארגון "ההגנה". היתה ממקימי "יונג ישראל" לצד בנימין הרשב, צבי אייזנמן, רחל פישמן ומשה יונגמן.ב-1962 עברה להרצליה. בשנים 1965-1963 שהתה עם בעלה בשליחות דיפלומטית בברית המועצות.
פירסמה תשעה ספרי שירה, בהם טויבן ביים ברונעם ("יונים עלי באר", 1959);בלעטער פון וועגן ("מכתבים מן הדרך", 1967);צעשאָטענע קרעלן ("חרוזים פזורים", 1982); די דרייצנטע שעה ("השעה השלוש-עשרה", 2000). ב-2006 כינסה את שיריה בקובץ לכבוד איך או דו ("לכבודי ולכבודך").  
שיריה כתובים ברובם המכריע בגוף ראשון, מתאפיינים בפשטות המבע ובחזרה לנורמות ניאו-קלאסיציסטיות של שירה קצוצת שורות וחרוזה. עיקר כוחה בתיאור מעמדים אינטימיים מצומצמים בטון הנע בין הנאיבי לפיוטי.
השירים נדפסו בבמות שונות בארץ ובעולם, ובהן סביבה,יידישע קולטור ואויפן שוועלבארצות הבריתולעצטע נייעס וירושלימער אלמאנאך בישראל. תורגמה לעברית על ידי יהודה גור-אריה, יעקב בסר ושלום לוריא. זכתה בפרס מאנגר (1984) ובפרס מנדלי מוכר ספרים (1997). 
References: 
לוריא, שלום. "מבחר משירי רבקה בסמן". חוליות 8. 2003. 225-222; חוליות 9. 2005. 198-195;חוליות 10. 2007. 374-380; ליס, אברהם. "לידער פון רבקה באסמאן". צוקונפט 84 (4). 1978. 158-160.     
