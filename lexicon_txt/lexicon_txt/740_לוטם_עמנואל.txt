Name: לוטם, עמנואל
Birth Year: 1944
Birth Place: תל אביב
Occupation: מתרגם ועורך
Entry writer: מתן חרמוני
Entry Value: 
נולד בתל אביב. בעל תואר ראשון מאוניברסיטת תל אביב ותואר דוקטור ללימודי מזרחנות ולימודי אפריקה מאוניברסיטת לונדון. שנים ארוכות עבד במשרד החוץ בתפקידי מחקר ובתפקידים דיפלומטיים. מ-1983 עוסק בתרגום ומתמקד בתרגום מדע בדיוני ופנטזיה. ממייסדי האגודה הישראלית למדע בדיוני ופנטזיה, ואף שימש כיו"ר שלה. 
בין תרגומיו אפשר למנות כמה מספריו של אייזק אסימוב,בהם רובוטים ואימפריה(1985); המוסד והארץ(1989);ילד האתמול (1993), שאסימוב כתב עם רוברט סילברברג. כמו כן תירגם את הספר פארק היורה(1992) מאת מייקל קריצ'טון; את שעת התה האפלה והארוכה של הנפש (1983) מאת דאגלס אדאמס; וכן יצירות מאת לארי ניבן, רוברט היינלין ופיליפ ק' דיק, ועוד. פסגות עבודתו הן התרגום לרומן המדע הבדיוני חולית מאת פרנק הרברט (1978) והעריכה מחדש של הטרילוגיהשר הטבעות מאת ג'ר"ר טולקין (1998) בתרגום רות לבנית.  
לצד ספרי המדע-בדיוני תירגם שורה של ספרי מתח, בהם מוריד הגשם מאת ג'ון גרישם(1995);המשחק שלנו מאת ג'ון לה-קארה (1995);מרוסיה באהבה מאת איאן פלמינג (1988), וכן ספרות יפה, דוגמת הספר בז וניאלה (2006)מאת הסופרת הקנדית מרגרט אטווד. 
References: 
לי, ורד. "ספריות: עמנואל לוטם, מתרגם ועורך, מעורכי כתב העת פנטסיה 2000". הארץ ספרים. 2.11.2008.
