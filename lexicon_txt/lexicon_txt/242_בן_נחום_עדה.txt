Name: בן נחום, עדה
Birth Year: 1927
Death Year: 1990
Birth Place: 
Occupation: מתרגמת, מחזאית ותסריטאית
Entry writer: מיכל פלס
Entry Value: 
למדה פילוסופיה ומתמטיקה באוניברסיטה העברית בירושלים. לימודיה נקטעו עקב מלחמת השחרור, שבה השתתפה כלוחמת קרבית. לאחר המלחמה פעלה כמה שנים בתחומי הביטחון והמודיעין, עד שפנתה לתיאטרון. היתה שותפה להקמת "תיאטרון באר שבע", שימשה כמנהלת הכללית של תיאטרון "החאן" וכמנהלת האמנותית של "בית ליסין". שבועות ספורים לפני מותה מונתה להיות המנהלת האמנותית של תיאטרון "הבימה". 
במשך שלושים שנה תירגמה כמאתיים מחזות. תרגומיה זכו להערכה גדולה, ורוב המחזות שתירגמה הוצגו על בימות התיאטראות בארץ. מהמחזאים שאת עבודותיהם תירגמה: מולייר, גולדוני, יונסקו, פירנדלו, סארטר, יוג'ין אוניל, אדוארד אלבי וטום סטופארד.  
כתבה תוכניות סאטיריות לטלוויזיה, עיבדה מחזות, המחיזה סיפורים וכתבה תסריטים תיעודיים לטלוויזיה הלימודית. בנוסף, יצרה את סרט הטלוויזיה קרפיון חי ואת שני המחזות איפה ארץ ישראל והיטב חרה לך יונה. כתבה טור שבועי במעריב ובשיתוף עם בעלה, ארנון בן נחום, הוציאה את מדריך התייר ביוון (1961).  
על תסריטה תקלה קלה זכתה ב-1976 בפרס הראשון לתסריטים של המועצה לתרבות ואמנות. 
מאז מותה מוענק פרס עדה בן נחום לתרגום מחזות ב"בית ליסין" מדי שנה בשנה ובמימוןקרן יהושע רבינוביץ. באותו המעמד מוענקת מלגה על שמה לתלמידים מצטיינים בבית הספר למשחק "בית צבי". 
References: 
לרנר, מוטי. "דברים לזכרה של עדה בן נחום". במה 123-124. 1991; נעמן, עדית. "הקרב האחרון". ידיעות אחרונות. 19.12.1990. 32-33; פישר, דניאלה. "עולה בדרגה". על המשמר. 3.9.1990. 16. 
