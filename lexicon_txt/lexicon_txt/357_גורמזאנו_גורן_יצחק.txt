Name: גורמזאנו גורן, יצחק
Birth Year: 1941
Birth Place: אלכסנדריה, מצרים, ועלה
Occupation: סופר ומחזאי
Entry writer: בתיה שמעוני
Entry Value: 
נולד באלכסנדריה, מצרים, ועלה עם משפחתו לישראל ב-1951. למד ספרות אנגלית ותרבות צרפת באוניברסיטה העברית בירושלים ובאוניברסיטת תלאביב. בשנים 1980-1974 שהה בניו יורק וסיים תואר שני בבימוי תיאטרון בברוקלין קולג'. ב-1982 הקים את תיאטרון "בימת קדם", ב-1998 הקים את הוצאת הספרים בימת קדם וב-2000 ייסד את כתב העת לספרות ותרבות הכיוון מזרח, והוא עורכו הראשי. פעילויות אלה הן חלק מתפישת עולם שמטרתה להשפיע על התרבות הישראלית ולחזק בה את היסודות המזרחיים. כותב בז'אנרים שונים: רומנים, מחזות, תסריטים ותסכיתים. כמו כן ביים עשרות מחזות, תסכיתים וסרט קולנוע קצר. 
הרומן הראשון שכתב וזכה להצלחה היה קיץ אלכסנדרוני (עם עובד, 1978, זכה בפרס רמתגן), שבו חזר לעיר ילדותו ולאירועים הסוערים שפקדו את מצרים בשנה שקדמה לעלייתו ארצה. רומן זה התפתח לטרילוגיה הכוללת גם את בלאנש (1986) ובדרך לאצטדיון (2003). הרומן האחרון הוא מחווה לאביו שכל חייו ביקש לכתוב רומן, אך לא עשה זאת. גורמזאנו גורן כותב במקומו, אך עד מהרה עולמו שלו משתלט על הרומן ודוחק את דמות האב. ברומן מעניין זה הוא חושף את יצירות הבוסר שלו ומתאר כיצד גילה את קולו הספרותי רק בשעה שהחל להקשיב לחומרי ה"רכילות" של ילדותו, כשגדל בבית מלא נשים. הטרילוגיה היא, למעשה, האוטוביוגרפיה האישית והתרבותית שלו. כתיבתו משקפת נאמנה את בית גידולו – אלכסנדריה. כמו העיר הרב-תרבותית, התוססת, קלת הדעת והחצופה, גם יצירתו מאופיינת בריבוי ובגיוון, בפריצה תזזיתית של גבולות הז'אנר, המוסר והמין, וסגנונו לעתים פטפטני, רכילותי. כתיבתו חושנית ומינית, ובכך היא שונה מהספרות העברית ההגמונית הפוריטנית. פרויקט מרכזי ביצירתו הוא רומנים ביוגרפיים היסטוריים על דמויות חשובות מן המזרח שנשכחו מן התודעה התרבותית בישראל. במסגרת זו כתב על יהודה הלוי,לבי במזרח (1985); ר' חיים בן-עטר ממרוקו,שמש ממערב (1985); ורבי יוסף חיים, גדול רבני בגדאד,אלחכם מבגדד (2008). בנוסף הוא כותב את קווארטט הסניורה: סדרת רומנים היסטוריים המתארים את חייה המרתקים של דונה גרסיה מנדס. הראשון בסדרה,השקר הקדוש (2010), מתאר את התאלמנותה והשתלטותה על עסקיו של בעלה, ובכלל זה על רשת ההברחות של יהודים אנוסים מפורטוגל. לסדרה זו קדמו המחזות מסכות בונציה (1992, שאותו גם ביים) והסניורה אהובתי (2007). ב-2001 הוענק לו פרס ראש הממשלה לסופרים עבריים.   
References: 
אלקלעי, עמיאל. "בריאתו מחדש של הזיכרון –אלכסנדריה בישראל". הכיוון מזרח 8. 20-17; ברמה, ישראל. "אלכסנדריה: חזרנו אליך שנית". עכשיו 40-39. 1979. 344-341; שמעוני, בתיה. "אלכסנדריהאהובתי–נוסטלגיה, מיתולוגיהותשוקהבבלאנשליצחקגורמזאנו-גורן". אפיריון 117. 2011. 31-28.
