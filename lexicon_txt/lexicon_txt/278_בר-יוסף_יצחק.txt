Name: בר-יוסף, יצחק
Birth Year: 1949
Birth Place: תלאביב
Occupation: סופר ועיתונאי
Entry writer: דנה בן-זקן
Entry Value: 
נולד בתלאביב. בנם של ציפורה פייגה לבית גרינפלד, בת היישוב הישן בירושלים, דור שמיני בארץ, והסופר יהושע בר-יוסף, יליד צפת, דור שישי בארץ. גדל והתחנך בחיפה. למד היסטוריה של עם ישראל ותולדות התיאטרון באוניברסיטה העברית בירושלים. מוסמך בספרות השוואתית.  
ספרו הראשון, סיפרתי את זה, יחזקאל (כתר, 1988), הוא קובץ סיפורים שעלילות סיפוריו  מתארות דרמות אנושיות בחייהם של אנשים פשוטים, החיים במקומות קטנים ומרוחקים מן המרכז. הספר כתוב בנוסח ריאליסטי-נטורליסטי דייקני שלעתים חורג לפנטסטי. לסיפורים נלווית תדיר נימה הומוריסטית, הגולשת לפרקים לתחומם של האירוני והגרוטסקי. ספר הביכורים של בר-יוסף זכה להערכה, והוא סומן עלידי המבקרים כיוצר בעל קול ייחודי. בהמשך פירסם עוד שבעה ספרי פרוזה: חדר מלחמה (1990); ונוס (1992); סימני חיים (1994); מזכרת אהבה (1995); גם לך יהיה טוב בחיים (1997); לא ביום ולא בלילה (2000); כשהתנשקנו (2006). 
גיבורי ספריו של בר-יוסף נתונים בהתמודדות מתמדת עם גורלם ומנסים להיחלץ ממנו. רובם כמהים לאהבה ומייחלים לישועה פרטית, אך פעמים רבות הם מיטלטלים בין ייאוש לתקווה ובין אשליה לאכזבה. בספריו המאוחרים בולט המיזוג בין דמויות גרוטסקיות לדמויות מורכבות המציגות מצבי נפש מדכדכים. אחריתם של גיבוריו מאירה את מקומה המשמעותי של תפישת העולם הדטרמיניסטית ביצירתו, תפישת עולם הקושרת בינו ובין יוצרים כמו יצחק שמי, אהרן ראובני, יעקב חורגין ויהושע בר-יוסף, אביו.   
רבים מסיפוריו הם סיפורי מקום. תיאורי המרחב בספריו פורשים תמונה חיונית של מושבות ועיירות נידחות (סיפרתי את זה, יחזקאל) ושל ערים כמו צפת (מזכרת אהבה) ותל אביב (כשהתנשקנו). תוויהם הייחודיים של המקומות הללו מתוארים בלשון קולחת ובהירה.    
יחסיו עם אביו הסופר ניצבו במרכז ספרו מזכרת אהבה. הספר נפתח במות האב ועוקב אחר זיכרונותיו של הבן מאביו. התבוננותו הרטרוספקטיבית והמפוכחת של הבן המספר משרטטת דיוקן מורכב הן של דמות האב והן של מערכת היחסים בינו ובין בנו. דמות האב מצטיירת כקרובה מצד אחד וזרה ומנוכרת מצד אחר, אהובה ומפחידה, מושכת ודוחה. הספר זכה לביקורות אוהדות ואף תורגם לצ'כית. 
בר-יוסף חיבר את המונודרמה שימון בביצוע יהויכין פרידלנדר. זכה בפרס קוגל לספרות יפה מטעםעיריית חולון על ספרומזכרת אהבה (1995) ובפרס ראשהממשלה ליצירה לשנת 2002. 
References: 
גור, בתיה."שבוע של ספרים". הארץ.20.7.1990. ב'9;זך, נתן."להתחבא קרוב". ידיעות אחרונות לשבת.13.5.1994. 26; מירן, ראובן."לטהר את נקבוביות הנשמה".הארץ ספרים. 18.4.1995. 7.
