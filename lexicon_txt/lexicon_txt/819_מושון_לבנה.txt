Name: מושון, לבנה
Birth Year: 1952
Birth Place: תל אביב למשפחה
Occupation: סופרת
Entry writer: דקל שי שחורי
Entry Value: 
נולדה בתל אביב למשפחה מסורתית ממוצא חלבי. בוגרת החוגים לחינוך ולגיאוגרפיה באוניברסיטת בר-אילן ואשת חינוך.מורה לספרות ילדים ועיתונות, ובמשך יותר מעשור מגישה שעות סיפור חווייתיות לילדי בית הספר היסודי, בעיקר במסגרת "אמנות לעם". 
כתבה בעיתוני ילדים(כולנו, פשוש ועוד)ופירסמה כארבעים ספרי ילדים ונוער, בעיקר בהוצאות הספרים דני ספרים ומודן. ספרה הראשון, זרעים של חלומות (ענבלים, 1981), נכתב לבקשתו של עורך דבר לילדים, ובו סדרת סיפורים לבני הנעורים על אודות דמויות הקשורות בציונות, מיוסף הנשיא ועד זייד. בסדרהפתגמים מספריםפרי עטה (2006) עשרהספרים, כל אחד מהם מאיר פתגם באמצעות סיפור עלילתי. ספרה האחרון לילדים עד עתה, מכתבים מגבעת הזבל (ובשמו הקודם: לאבא שלי קוראים ארווין, 2004, 2008), מתאר נער במשפחה קשת-יום הממציא לעצמו אבא אמריקני, ולתדהמתו הדבר הופך למציאות. הספר זכה בפרס אקו"ם פעמיים, ב-2004 וב-2008.
פירסמה שני רומנים למבוגרים:חוט צמר כחול, רשפים, 1982; אהבה חמוצה, 1995. ב-2009 זכתה בפרס אקו"ם לכתב יד,האם אתה כואב אותי, שטרם ראה אור. 
References: 
בר-און, יעקב. "שלום ילדים וברוכים הבאים לעולם האמיתי". מקור ראשון. 2.12.2008. 13; ישראל, יעל. "אינפלציה של אסטרוגנים". מאזניים. 1997. 37-36; לי, ורד. "מכתב חוזר". הארץספרים. 17.12.2008. 76.
