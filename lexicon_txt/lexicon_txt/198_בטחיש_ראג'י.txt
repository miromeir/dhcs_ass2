Name: בטחיש, ראג'י
Birth Year: 1970
Birth Place: נצרת,ומתגורר בנצרת ובתל
Occupation: משורר, סופר ועורך בשפה הערבית
Entry writer: אריאל שיטרית
Entry Value: 
נולד בנצרת,ומתגורר בנצרת ובתל אביב. בעל תואר ראשון מהטכניון בהנדסה וביוטכנולוגיה ובוגר בית הספר לתסריטאות בתל אביב. כתב שלושה ספרי שירה בערבית, הראשון בהם, הצל וההד: שירה (נצרת: אל-חכים, 1998). לאחר מכן עבר לכתיבת פרוזה. קובץ סיפורים קצרים ראשון פרי עטו, תוספת זמן,יצא ב-2005, ואחריו פורסם הקובץחדר בתל אביב(אל-מואססה אל-ערביה ללדראסאת ואל-נשר,2007). מאז פירסם קובץ סיפורים קצרים ב-2009 ורומן ב-2011.  כתב מחזה אחד, אבדה (2010),המשלב בין ריקוד מודרני, שירה ווידיאו-ארט. היה מבוני האתר המקוון "קדיתא" (שהקים עלא חליחל) ועורך את הפינה על כתיבתם של הומוסקסואלים.
החלק העיקרי של הקובץחדר בתל אביב בנוי כמחזור סיפורים. הוא כולל שבעה סיפורים קצרים, המחוברים זה לזה באמצעות זמן-מרחב דומה: שהייה בבית מלון בעת מלחמת לבנון השנייה. כל סיפור מספר על אדםשנקלע בחדר במלוןבעירכלשהי בעולם, לרבות תל אביב, עמאן, ירושלים, ועיר נידחת במדינת יוטה בארצות הברית. שני פרקים מתוך חדר בתל אביבתורגמו לעברית כאילו היו סיפורים קצרים עצמאיים; כלומר, ללא ההקשר הסיפורי-מחזורי. הראשון הוא הסיפור "כאילו מדינה אחרת". גיבורו, ששמו ג'אד, מחליט שירושלים היא המקום הראוי לבצע בו את תוכניתו: להתאבד. ואולם, למרות הגרעין הדרמטי, העלילה אינה מתמקדת בגורלו של הגיבור אלא בדרמה של המקום, הנתפש כגיבור האמיתי של הסיפור: "כביש תל אביב-ירושלים השתנה  ככל שהרחיק מזרחה, במיוחד בבאב אל-ואד המפורסם, שם הופך הכביש הישר, הצחיח, והתלוש מכל משמעות, לאוסף גדול של הרים, של סודות, של סמלים, של חרדה, ושל ציפייה – תולדה בת שנים, אלפי שנים..."(מערבית: עלא חליחל,מטעם 13, 74-72). לבסוף נדמה שזהו המקום עצמו שמציל את ג'אד מלהגשים את תוכניתו, כאשר במדרגות ברובע הנוצרי בכיוון באב אל-סאהרה, על רקע חדשות בטלוויזיה המבשרות על מלחמה הממשמשת ובאה בגבול ישראל-לבנון, נבעט כדור לעברו, פוגע בבקבוק התרופות שתיכנן לבלוע, ומנפץ אותו. הסיפור השני, "עולא", גם הוא פרק מאותו הספר, ובו נפרשת סצנה שבה אישה בשם עולא מחכה למאהבה במלון ברמאללה. גם בסיפור זה המקום, כאן המלון המסוים, מבטא את התחושה הכללית של הסיפור. המלון מתואר כמקום ש"כולו התנצלות וחרטה על הרגעים בהם ניסה להתבלט ולזהור" (מערבית: עלא חליחל,מטעם 13, 76-74). בזמן שעולא מחכה למאהבה, היא מדברת עם חברתה בפלאפון ומגלה שהיא מנהלת רומן עם אותו המאהב – ובשל כך הוא מאחר. בזמן שהיא ממתינה למאהב הבוגדני מופיעים על צג הטלוויזיה דמויות והבזקים על ההרג במלחמת לבנון השנייה, והם מבטאים, בדרך עקיפה ומעוותת, את המשבר שהיא חווה, או לחלופין, מצבה, כמי שחשה שפג ונעלם האמון שהיה לה בסובבים אותה, מבטא, בעקיפין, את ההרס והחורבן שמתרחשים מעבר לגבול. 
חדר בתל אביב הוא גם שמו של סרט תיעודי בבימוי אבתיסאם מראענה (2007). מראענה התלווה לבטחיש במסעותיו ברמאללה,ירדן,נצרת,חיפה ותל אביב ובמפגשים עם סופרים פלסטינים. הסרט עוסק בסוגיות אישיות: זהות מינית,תשוקה וכו' בזיקה למאבקים פוליטיים.
בכתיבתו נשברים מוסכמות חברתיות וסטריאוטיפים, שכן הוא מציג מציאות מורכבת של החיים במדינת ישראל. דוגמה בולטת לכך היא, למשל,המציאות המעוצבת בסיפור הקצר הפותח את קובץ הסיפוריםהרבהמלח... פחותארץ (2009), "החיים בלעדי". הגיבור בסיפור הזה, וולאא, מקבל את הידיעה שהוא גוסס מסרטן. הוא מהרהר בציפיות שהציב לעצמו, ושלא הגשים– להקים משפחה, להיות לרופא שיניים, להתעניין בדברים "גבריים" –ומתנחם בכך שלאחר מותו הקרב יוכלו הוריו לטוות סיפור אחר, כרצונם. שם הדמות, וולאא ("נאמנות" בערבית), מזכיר את בנו של גיבור הרומן האופסימיסט מאת אמיל חביבי (1974); אלא שכאן הנאמנות מופנית פנימה, כלפי עצמו, ולא כלפי הדרישות הלאומיות. המתח בין שתי הנאמנויות – בין זהותו הפלסטינית הקולקטיבית לבין מאווייו האישיים והרצון להישאר נאמן לעצמו– עובר כחוט השני ביצירותיו של בטחיש ומייחד אותו כסופר ביחס לסופרים שקדמו לו.
ספריו לא תורגמו לעברית.תורגמו שירים בודדים וסיפורים בכתבי עת ובעיתונים. היצירה "יבשה-ים",המופיעה בערבית ובתרגום מקוצר לעברית באוסף שירה מפרקת חומה: גרילה תרבות באבו דיס,מתארת את הקשר בינו כפלסטיני לנוף הסובב אותו: "מֵהָרֶגַעשֶׁנִּגְנַבהַיָּםמֵאֲבִי, הוּאלִימֵּדאוֹתִילֹאלִשְׁאוֹלעָלָיו–הַיָּם–הוּאלֹאשֶׁלָּנוּ, בְּנִי. גַּםהַחוֹלהַזֶּהאֵיןבּוֹמַמָּשׁ. וְגַםלֹאהַסַּרְטָןהַזּוֹחֵללִקְרָאתֵנוּ. הוּאאֵינוֹמְבַקֵּשׁאוֹתָנוּ"(מערבית: תאמר מצאלחה, 2010, 10-9). ב-2012 תורגמה יצירה קצרה פרי עטו מ-2007, "משני עד חמישי, אני דורך על עפרה של סלמה"  (מערבית: גיא רון גלבוע), בתוך כתב העת לרוחב: מגזין גרילה תרבות. גם יצירה זו עוסקת בבעייתיות של סוגיית הזהות, כפי שהיא משתמעת משמותיו המשתנים של מקום: רחוב ושמו דרך שלמה ביפו, שהיה פעם "אדמת כפר סלמה". 
References: 
ناشف, إسماعيل. "في بحث عن راجي بطحيش". قديتا. 29.7.2011.
