Name: ברזילי (אייזנר), יעקב
Birth Year: 1933
Birth Place: דברצן, הונגריה
Occupation: משורר, סופר ומתרגם
Entry writer: משה גרנות ומערכת הלקסיקון
Entry Value: 
נולד בדברצן, הונגריה. ניצול מחנה הריכוז ברגן-בלזן. עלה ארצה ב-1949. חבר מועצת "ידושם", מרצה על שירתו ועל נושא השואה. יצירותיו פורסמו בבימות שונות בארץ ובעולם. שמונים וחמישה משיריו הולחנו ובוצעו עלידי תזמורות, מקהלות וזמרי אופרה בארץ ובעולם.
יצירותיו תורגמו וראו אור בהונגריה, באנגליה, בארצותהברית, בגרמניה ובפולין. מחקר שכתבה על יצירתו לילך דוברובנסקי (2004) באוניברסיטת בר-אילן זכה בפרס "יד ושם" (2003) ובפרס לוחמי הגטאות (2004). הרומן שלו עד נר ראשון של בוקר (1997) עובד ללִברית והולחן על ידי יורם מיוחס עבור האופרה בבודפשט.
שלושה נתיבים ליצירתו: שירים על השואה ועל אירועים קשים שהיה עד להם; שירה ארוטית מלאת שמחת חיים; וסיפורת בעלת מאפיינים אוטוביוגרפיים. זכה במקום ראשון בתחרות בינלאומית לשירה בהונגריה (1998) ובפרס ממשלת הונגריה על פיתוח קשרי תרבות בין ישראל להונגריה בתחום הספרות והמוזיקה (2004, 2007).
את ספרו הראשון, שירי לא תם, פירסם ב-1987 (במות), ומאז פירסם יותר מעשרה ספרי שירה, בהם שתי גדות לאהבה (מסדה, 1989); אבי לא יברך על הלחם (עקד, 2000); על חלקת בטנך הלבנה (2002). ספרו האחרון עד כה הוא לרקוד עם אותיות (2012).
References: 
גרנות, משה. "משורר יושב על שרפרף צר, כאשר חצי ישבנו תלוי באוויר". שיחות עם סופרים. תל אביב: קווים. 2007. 423-409; דוברובנסקי, לילך. השתקפות משבר האמונה בעקבות השואה ביצירתו של יעקב ברזילי. רמת גן: אוניברסיטת בר-אילן. 2004. 
