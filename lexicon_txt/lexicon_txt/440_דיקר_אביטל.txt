Name: דיקר, אביטל
Birth Year: 1961
Birth Place: ירושלים
Occupation: סופרת, שחקנית ועיתונאית
Entry writer: אמנון ז'קונט
Entry Value: 
נולדה בירושלים. למדה משחק בסטודיו למשחק של ניסן נתיב ובסטודיו למשחק של לי סטרסברג בניויורק. השתתפה בכמה סרטים ישראליים, בהם הקיץ של אביה (1988), וכן בסרטים אמריקניים כמו טריפל בוגי (1991), ליל הקשת (1994) והחטא ועונשו (2002). ב-1992 זכתה בפרס אופיר לשחקנית משנה על הופעתה בסרט החיים על פי אגפא. שיחקה גם במחזות תיאטרון, בהם הזוגהמוזר ועל עכברים ואנשים, וזכתה בפרס התיאטרון הישראלי לשחקנית משנה על תפקידה  במימפחד מווירג'יניה וולף (1977). עסקה גם בדוגמנות ובכתיבה עיתונאית. 
ב-2004 התפרסם ספרה הראשון,מאז הלילה ההוא (כתר), שחלקו מבוסס על סיפור ילדותה בירושלים בזמן מלחמת ששת הימים. במרכז הספר רותי, אישה צעירה וחיננית, אם לשני ילדים רכים בשנים, שבעלה יואב נעדר במלחמה ואחר כך הוכרז חלל. רותי נעה בעולם אפרורי שהכול בו נטול משמעות ומנסה להתמודד עם הדמיון הרב של בתה הקטנה לאביה המת, וכן עם צרכיה כאישה צעירה ומינית, עם קשיי הקיום ועם רגשות הזעם והאשמה. 
ספרה השני,יומן על רומן שהיה(2008), מבוסס גם הוא על ניסיון חייה, והפעם על הגירושים שעברה. הספר כתוב ומעוצב כבלוג ועוסק בהתפוררותו של הרומן מבעד לעיניה של הצלע הנשית בו. הספר מיוחד מבחינת חזותו ומעוצב כמסך של מחשב מקינטוש. בתחתית העמודים מופיעים ציורי סיגריות וכוסות קפה, שרבוטים שונים, כתמים וציורים שלבנותיה של המחברת.
כוחה של דיקר בכנותה ובישירותה. כתיבתה אישית, הקריאה בספריה זורמת וחווייתית ותחושותיה, בעיקר כאב וכמיהה לאהבה, עוברות אל הקוראים בעוצמה. 
References: 
מיקולינסקי, רומי. "רומן פולנסקי".וואלה! תרבות ובידור. 11.1.2008; מנהיים, נועה. "המוות עלפי דיקר". עיתון תלאביב ספרות ותרבות. 18.6.2004. 
