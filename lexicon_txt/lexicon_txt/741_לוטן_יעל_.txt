Name: לוטן, יעל 
Birth Year: 1935
Death Year: 2009
Birth Place: רמתגן, גדלה והתחנכה
Occupation: סופרת, מתרגמת, עורכת ומבקרת
Entry writer: נתנאלה אליאס
Entry Value: 
נולדה ברמתגן, גדלה והתחנכה בירושלים. ב-1953 נסעהלארגנטינהעם הוריהבשליחותמשרדהחוץ. כעבור שנה נסעה ללמוד באנגליה,שפה וספרות אנגלית באוניברסיטת קיימברידג'. ב-1958 נסעהלג'מייקה, שהיתהאז מושבהבריטית. לאחר שבעשנים עברהלארצות הברית, וב-1970 חזרהלארץ.מאז, מלבדארבעשניםנוספותבאנגליהומסעותנרחביםבארצות אחרות, חיהבארץ, כתבה באנגלית ובעברית ותירגמה משתי השפות.
בשנים שבהן שהתה בג'מייקה החלה להיות מעורה בפוליטיקה. פעילותה הפוליטית נמשכה עד 1970. בשנים אלה התעניינה בעיקר בתנועות האנטי-קולוניאליות והפוסט-קולוניאליות. כאשר חזרה לישראל החלה להיות מעורבת בפוליטיקה הישראלית. היתה חברה במפלגת מוקד ולאחרמכן במחנה של"י. ב-1986 עמדה עם לטיף דורי, איש מפ"ם, בראש קבוצה של ישראלים שנפגשו, בניגוד לחוק, עם נציגי "הארגון לשחרור פלסטין" ברומניה. עם חזרתם הועמדו לדין, הורשעו ונידונו ל-18 חודשי מאסר, מהם שישה חודשים לריצוי בפועל בעבודות שירות והיתר על תנאי, וכן קנס כספי. ב-1993 הוחלט לבטל את גזר הדין. כמו כן סייעה בארגון ועדה להגנתו של מרדכי ואנונו. 
כתבה חמישה ספרים:The Other I(1959);Phaedra(1962);Mangrove Town(1965);חייו ומותו של עמוס אוריון (1982); Avishag (2002). ספריה מפיחים רוח חיים בדמויות, ברקע ובתקופה שבה מתרחשות העלילות. תירגמה ספרים רבים, רובם מעברית לאנגלית, בהם: אביגדור המאירי, השיגעון הגדול (1984); דן צלקה, עננים (1994); דורית רביניאן, סמטת השקדיות בעומריג'אן (1998); אלונה קמחי, אני אנסטסיה (2000); אברהם בלבן, שבעה (2003); אלי עמיר, יסמין (2005); סמי מיכאל, חצוצרה בוואדי (2007); רחל גיל, נוף עם אישה גבוהה (2008).כמו כן תירגמה כמה ספרי מחקר מעברית לאנגלית, בהם: ילדות בימי הביניים (1990),זקנה בימי הביניים (1997),נשים בתנועות מינות של ימי הביניים, אנייס ואיגט הוולנדנסיות (2001), שלושתם מאת שולמית שחר; היסטוריה ואידיאולוגיה במקרא (1999) מאת יאירה אמית.
בשנים 1979-1974 היתה העורכת הראשית של הרבעון אריאל לספרות ואמנות ישראלית, שהופיע ביוזמת משרד החוץ בארבע שפות: אנגלית, צרפתית, ספרדית וגרמנית. עבדה כעורכת ספרים בהוצאת דביר, כעורכת הירחון הפוליטי New Outlook, כעורכת עמודי הספרות בשבועון כותרת ראשית, ובשנות השמונים היתה עורכת הדף לספרות של על המשמר.כתבה מאות ביקורות ספרות ומאמרים פוליטיים בעיתונים ידיעות אחרונות והארץ, בכתב העת להיסטוריה זמנים ובקבצים שונים בעברית ובאנגלית. עסקה הרבה בביקורת תרגום ובנושא התרגום.    
References: 
אלמוג, רות. "שבוע של ספרים". הארץ תרבות וספרות. 11.10.2002; אמית, יאירה. "נערה כפרית יפה שמוצאה בשונם". הארץ תרבות וספרות. 21.2.2003; לבנה, נרי. "סיפור חייה הבלתי-רגילים של יעל לוטן, שהלכה לעולמה לפני חודש". הארץ. 3.12.2009.
