Name: טריבלסקי, יאיר 
Birth Year: 1952
Birth Place: גדל בתל אביבובגבעתיים
Occupation: סופר, מחזאי ותסריטאי
Entry writer: אמנון ז'קונט
Entry Value: 
נולד וגדל בתל אביבובגבעתיים. למד בתיכון "הכפר הירוק" ושירת בצה"ל במודיעין חיל האוויר כמפענח תצ"א. ב-1988 החל לפרסם סיפורים קצרים בעיתונות היומיתובירחונים ספרותיים. ב-1991 העלה תיאטרון "הסימטה" את מחזהו מרק עוף. באותה השנה הועלו עוד שני מחזות פרי עטו בפסטיבל לתיאטרון חובבים: הצגה לילדים המלך שניצל השלישיוהצגה לנוער אהבה זה לא מיץ תפוזים. המחזה גפרורים פרי עטו זכה בציון לשבח בפסטיבל עכו והועלה בתיאטרון "בית ליסין". ב-1992 הוצג בפסטיבל "תיאטרונטו" מחזהו צוחק מי שמגרד. 
זכה כמה פעמים בפרס על תסריטים שכתב, וב-1993 הוענק לו פרס מוזס על כתב היד של הרומן גרניום, שלא ראה אור. בנוסף, פירסם כעשרים סיפורים קצרים בכתבי עת לספרות. 
ספרו הראשון,החברה שלי ואני עושים חיים משוגעים, יצא ב-1996 (הקיבוץ המאוחד). במרכזואהבה בלתי אפשרית, משעשעת והיסטרית. בספר זה טריבלסקי אינו רואה עצמו מחויב לתבנית סיפורית, ועל כן התחלת הספר מבולבלת, וגם הסיום אינו ברור. המספר הוא גבר חסר עמוד שדרה, מבוהל מכל אירוע שמתרחש בסביבתו ואינו מעז להתקרב אל בני אדם. כנגדו מציב טריבלסקי גיבורה חזקה, אפילו כוחנית, אך גם בעלת לב. 
ב-2000 ראה אור ספרו השני,181 נשים על מגש בסלון. במרכז הרומן ניצב גבר המפרסם מודעה במדור ההיכרויות בעיתון, במסגרת חיפושיו אחר "האישה הנכונה". בעזרת ידיד הוא יוצר "סולם בדידות" שמדרג את הנשים שהוא פוגש לפי מידת בדידותן. עלילת הרומן שופכת אור על ילדותו של הסופר, על יחסיו עם אמו התלותית, גם היא בודדה כמו שאר 181 הנשים שפגש. בספר מתאר טריבלסקי את דמותו של הגבר הישראלי כפי שהוא תופש אותו, מנתח את יחסו המורכב לנשים ולנשיות, למין ולקרבה, ונוגע בפחד מפני אובדן ובחרדת נטישה.
References: 
דרור, איתי. "גבירותיי ורבותי: טריבלסקי!". מאזניים ע' (4). 1996. 56-57; מלצר, יורם. "כשהצורה מושלת בתוכן". מעריבלשבת. 15.9.2000. 26. 
