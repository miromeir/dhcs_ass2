Name: יגב-מור, הלנה
Birth Year: 1956
Birth Place: ירושלים
Occupation: סופרת
Entry writer: עירית רונן
Entry Value: 
נולדה בירושלים. בת למשפחת מיסיונרים פינית פרוטסטנטית, שהגיעה לארץ בשליחות נוצרית. גדלה בבאר שבע ובעומר בבית דתי אדוק ופטריוטי-פיני. התגיירה בגיל תשע-עשרה. בוגרת ביתהספר למשחק ניסןנתיב (1983). בעלת תואר דוקטור לביולוגיה מהפקולטה לחקלאות ברחובות, בחסות האוניברסיטה העברית בירושלים (1993), מרצה באוניברסיטה.
פירסמה שני ספרים.הראשון, סיפורי עץ הדעת (חרגול, 2000), הוא קובץ הכולל אחד-עשר סיפורים קצרים. הואמגולל עלילות קטנות והתרחשויות צדדיות ומתמקד בחוויות של תלישות, בדידות וניכור בסיטואציות שונות של הגירה וגלות. הביקורת אפיינה את הקובץ כפרוזה הכתובה בעין רגישה ובסגנון מדויק ויפה. צוין כי ספרה הוא בעל קלסתרון ייחודי על רקע הכותבות הישראליות האחרות, אך גם כי יכולותיה הטכניות-מבניות דורשות שכלול. 
ספרה השני, הרומן משל התאנה (2008), הוא ספר עם יסודות אוטוביוגרפיים בולטים, והוא מספר את סיפור התבגרותה הקשה של ילדה ממוצא פיני בבאר שבע של שנות השישים. באים בו לידי ביטוי התבגרות בצל חינוך דתי נוקשה, חוויית זרות, אהבות וייסורים של הישראלית-הפינית. מתוארים בו גם מורכבות משפחתית והווי קהילתי מיוחד. על הפרוזה בספר זה נכתב כי היא חמה, חכמה ומשועשעת. יגב-מור יונקת השראה מהמקרא, מהברית החדשה, מהמיתולוגיה הפינית ועוד.
References: 
ברק, נעה. "אחרית הימים". מעריבתרבות. 28.4.2008; רותם, תמר. "רציתי להיות ישראלית עד הסוף". הארץ 24.5.2005. 
