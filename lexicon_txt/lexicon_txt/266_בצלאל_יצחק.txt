Name: בצלאל, יצחק
Birth Year: 1931
Birth Place: הראת, אפגניסטן
Occupation: חוקר ועורך
Entry writer: (2006-1934)
Entry Value: 
נולד בהראת, אפגניסטן. עלה ארצה עם משפחתו ב-1934. חי בירושלים ובתל אביב עד 1948. התגייס כתלמיד, נלחם במלחמת העצמאות ונפצע בקיבוץ מנרה. היה חבר מנרה עד 1954, הדריך בתנועת "המחנות העולים" וערך את ביטאונה, במבחן. בשנים 1958-1955 למד היסטוריה של עם ישראל וסוציולוגיה באוניברסיטה העברית בירושלים ובאוניברסיטת תלאביב. ב-2005קיבל תואר דוקטור מבית הספר ללימודי היהדות באוניברסיטת תל אביב. עבודת הדוקטור שלו עסקה בהשתתפות הספרדים בארץישראל בציונות ובתחייה הלאומית בשלהי התקופה העות'מאנית. בשנים 1960-1955 היה מזכיר אישי של השר משה כרמל וראש לשכה של השר יצחק בן-אהרן. החל ב-1960 עבד כעיתונאי בלמרחב, והחל ב-1970 היה עורך מוסף הספרות "משא". לאחר האיחוד בין למרחב ובין דבר, המשיך בעריכת "משא", בשיתוף עם אברהם שאנן. ב-1979 היה עורכו המייסד של כתב העת פעמים(מכון בן-צבי), ושימש בתפקיד עד צאתו לגמלאות ב-1994. 
פירסם מאמרים רבים בעיתונים ובכתבי עת. כתב את הספריםהכל כתוב בספר: עם סופרים בישראל כיום(הקיבוץ המאוחד, 1969); לבדם במבצר הקץ: כך נעלמה יהדות עיראק(1976);נולדתם ציונים: הספרדים בארץ ישראל בציונות ובתחייה העברית בתקופה העות'מאנית(2007).  
כמו כן, ערך את הספרים כתבי סופרים יהודים ספרדיים ומזרחיים בלשונות יהודיות וזרות: סקר ביבליוגרפי של הספרות היפה במאה העשרים (1982); פעמי מערב: מחקרים על יהדות צפון אפריקה (1983).
כתב העת פעמים בעריכתו זכה בפרס ירושלים ובפרס נסים גאון. מכון בן-צבי זכה ב-1985בפרס ישראל בציון חלקו של פעמים. על ספרו נולדתם ציונים זכה בפרס נשיא המדינה, בפרס בן-צבי ובפרס הכט. על עבודתו כעורך זכה בפרס היצירה לסופרים ומשוררים על שם לוי אשכול.
References: 
