Name: וינר, קובי
Birth Year: 1955
Birth Place: רמת השרון
Occupation: משורר
Entry writer: נקודא זינגר
Entry Value: 
נולד ברמת השרון. למד מחשבת ישראל והיסטוריה באוניברסיטת חיפה. הוסמך לרבנות בתוכנית "תמורה" להכשרת רבנים חילוניים, וחבר מועצת הרבנים החילוניים "מרחב". חבר קיבוץ מזרע, נשוי לאורית ואב לחמישה בנים. בנו השני, שקד, נספה בתאונת דרכים ב-2006, בהיותו בן תשע-עשרה. היה חבר מערכת בכתב העת שדמות של התנועה הקיבוצית בשנות השמונים, וכיהן כעורכו ב-1982. פירסם בשדמות מאמרים בנושאי יהדות, חינוך והקיבוץ, סיפורים ושירים. שיריו ראו אור בבמות נוספות, בהן העיתון על המשמר וכתבי העת אפיריון, ארץ אחרת ומשיב הרוח.
פירסם שלושה ספרי שירה בדפוס ושלושה ספרי שירה מקוונים באינטרנט. לדבריו, השירה העברית היא המבע התפילתי היהודי ההומאני בימינו. ספר שיריו הראשון, מדבר (ספרית פועלים, 1995), הופיע עם רישומים של הצייר רוני רכב. הספר מקיף מגוון רחב של תמות, כגון המדבר, העיר, שירי אהבה, אלמנטים תנ"כיים ומסורתיים ואזכורים מהנצרות והאסלאם. תמות אלה חוזרות גם בספרו השני, חליפתי (1998). בספרו השלישי,סולחה (2001), השירים כתובים בעברית ובערבית, בתרגומו של יצחק בר-משה ובעריכתו של מוחמד חמזה גנאים. השירים מכילים  רכיבים מיתיים משתי התרבויות ומציבים מראה אלגורית למאבקם של שני העמים תוך קריאה לפתרון של חיים משותפים. ספרי שיריו המקוונים הם בסדר הזה (2002-2000),ברייל כוכבים ומשקל הארץ (2011), ספר שבו מופיעים שירי כאב וגעגוע לנוכח אובדן בנו שקד.  
References: 
