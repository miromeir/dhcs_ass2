Name: דשא (איזנשטדט), מיכאל
Birth Year: 1915
Death Year: 1998
Birth Place: בוברויסק שברוסיה הלבנה
Occupation: סופר ומשורר
Entry writer: עירית רונן
Entry Value: 
נולד בבוברויסק שברוסיה הלבנה. עלה עם הוריו לארץ ב-1925. התגורר בחיפה ובבארטוביה. מ-1966 ועד מותו חי במושב שדמה. סיים את בית הספר החקלאי במקווה ישראל ואת בית המדרש למורים בבית הכרם, ועבד בהוראה במוסדות שונים. שירו הראשון ראה אור בביטאון הנוער העובד במעלה, וב-1941 יצא לאור ספרו הראשון,שחרית,בהוצאת במעלה.
לאחר השואה נשלח עם משלחת מורים מטעם אונר"א והסוכנות היהודית למחנה עקורים בגרמניה. במלחמת השחרור שירת בחטיבת "אלכסנדרוני". בוגר קורס הקצינים הראשון של צה"ל. כל אותה העת המשיך בכתיבה והוציא לאור ספרי שירה. ב-1953 ראה אור ספר שירי הילדים הראשון שלו,אורית מספרת, שהצליח מאוד, זכה לכמה הדפסות ואף הולחן. 
ב-1954 סיים את הפקולטה למדעי הרוח באוניברסיטה העברית בירושלים. בעל תואר שני בספרות ילדים מאוניברסיטת ויין במישיגן, ארצות הברית, שאליה נשלח כדי להורות בסמינר למורי עברית ברשת בתי הספר התיכוניים בדטרויט. שימש כמרצה להכשרת מורים לספרות באוניברסיטת בן-גוריון בנגב, לימד שנים רבות בבתי מדרש למורים ופירסם מאמרים בסוגיות חינוך והוראה. ערך את ביטאון הנגב והדרום מה מנגב, המקומון הראשון בארץ. ערך (עם י' גורן) את האנתולוגיה דע את הנגב (1955). 
לאורך השנים פירסם שירים, סיפורים, רשימות, חידות, ראיונות ועוד בעיתונים ובכתבי עת לילדים ולמבוגרים. שיריו הולחנו על ידי טובי המלחינים. שיריו וסיפוריו שובצו באסופות, באנתולוגיות ובשירונים. פירסם יותר מעשרים ספרים, לילדים ולמבוגרים, ספרי פרוזה וספרי שירה. ספרו חינוך לקריאה טובה(1987)יועד למוריםולגננים והיה מראשוני הספרים מסוגו בעברית. ב-1986 הוציא אסופה של שיריו: כל שעה–מבחר שירים תרצ"ט-תשמ"ד. ב-1993 הוציא לאור את הספריערות הילדות: זכרונות מרוסיה הלבנה. 
References: 
אופק, אוריאל. "דשא, מיכאל". לקסיקון אופק לספרות ילדים.תלאביב: זמורה-ביתן. 1985. 191-192; קרסל,גצל. "דשא, מיכאל". לקסיקון הספרות העברית בדורות האחרונים. מרחביה: ספרית פועלים הקיבוץ המאוחד והשומר הארצי. 1965. 566. 
