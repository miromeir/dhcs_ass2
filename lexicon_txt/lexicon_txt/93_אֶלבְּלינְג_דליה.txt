Name: אֶלבְּלינְג, דליה
Birth Year: 1943
Birth Place: תל אביב
Occupation: משוררת
Entry writer: אמיר בנבג'י
Entry Value: 
נולדה בתל אביב. פירסמה את שיריה בכתבי עת ובמוספי הספרות. כותבת שירה לירית, המתמקדת בחוויות אינטימיות המתרחשות בחייה של אישה. שיריה מאירים חוויות אלה באור ממוקד ומדויק. היא כותבת את שירתה בפשטות ובריכוז, ונוטה לביטוי מינימליסטי. שיריה מזמינים הזדהות ונעימים לקריאה. ספרה הראשון,רחוב אנגל שלי, ראה אור ב-1991 בהוצאת עקד. ספרה השני, אישה בגילי (1994), מנסח בבהירות את חוויית ההווה של המשוררת כאישה שחצתה את גיל חמישים. באחד השירים מכריזה המשוררת בנימה בוטחת כי "זו שעת היות", וכי היא מסוגלת, למרות הכול, ליתן משמעות מלאה לחייה. ספרה האחרון עד כה,קרוסלת קולות(2010), קודר יותר, אך עדיין שומר על חוויה לירית לכידה ואופטימית. ספריה הנוספיםהם: איך את נרדמת בלילה (1998) ודברי איתי גלויות (2006).
References: 
גורביץ, ניצה. "שירים אינטימיים". מאזניים פ' (4-3). 2006. 56.
