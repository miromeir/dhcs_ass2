Name: ריקלין, שמעון
Birth Year: 1953
Birth Place: ירושלים לאב יליד
Occupation: סופרומחזאי
Entry writer: אלי הירש
Entry Value: 
נולד בירושלים לאב יליד מינסק ולאם ילידת לייפציג. גדל במושבה הגרמנית של שנות החמישים והשישים, שנופיה ואוכלוסייתה הרב-תרבותית והרב-לשונית (עברית, ערבית ויידיש) תופשים מקום מרכזי ביצירתו. למד ב"תיכון ליד האוניברסיטה" במגמת מזרחנות. אחרי שירותו הצבאי, שבמהלכו פרצה מלחמת יום הכיפורים, למד ערבית, פסיכולוגיה ובימוי תיאטרון באוניברסיטת תלאביב.
את דרכו הספרותית החל בסוף שנות השבעים בכתיבת תסכיתים לרדיו, בהם דרמות למבוגרים וסדרות קומיות לילדים ולבני נוער. מכתיבה לרדיו עבר לכתיבה לתיאטרון, בעיקר לתיאטרון אורנה פורת לילדים ולנוער, שבו הועלו מחזותיו שלגו של גו (1982) ושחור לבן אפור (1983). כמו כן כתב תסריטים דרמטיים ותיעודיים לטלוויזיה ולקולנוע והשתתף בכתיבת התסריט לסרט חיוך הגדי (1986) על פי ספרו של דויד גרוסמן. סיפורו הקצר"סדר" פורסם במסגרת תחרות הסיפור הקצר של עיתון הארץ (1989). ספריו הראשונים היו ספרי הילדים אין עשן בלי אש (1990) ושירה של הים (2001). ספרו הראשון למבוגרים הוא קובץ הנובלות תום הילדות (חרגול, 2004), שבעקבותיו הופיע הרומן צפון פרוע (2007).
בסיפורת שלו ניכר ניסיונו כמחזאי, בעיקר בעיצוב קפדני של קונפליקטים, מונולוגים פנימיים ושיאים דרמטיים. כתיבתו ריאליסטית-פסיכולוגיתעם הבזקים מתוכנניםהיטב של פנטזיה וגרוטסקה בנקודות מפתח בעלילה. הזירה המרכזית של ההתרחשויות היא המשפחה, על זיכרונותיה הקדומים וכאביה העמוקים והמוסתרים. גיבוריו נקרעים בין כוח המושך אותם פנימה, אל תוך סבך הזיכרון המשפחתי, לבין הרצון להיחלץ משם ולהתחיל בחיים חדשים, שלמים וחופשיים יותר. בבסיס יצירותיו עומד אפוא המודל של סיפור החניכה, אך לכך מתווספת דרמה של זהויות, הכרוכה בהיסטוריה של ההגירה הציונית לארץ ישראל. לעתים קרובות מקורו של סבךהזיכרונות המשפחתיים העתיקים הוא במזרח-אירופה, והסיכוי להיחלץ ממנו כרוך בכריתתה של ברית משפחתית חדשה, שהיא יהודית-מזרחית ואפילו פלסטינית. מהלך זה הוא גם הבסיס לעלילת הרומן צפון פרוע, המתנהלת בימי מלחמת לבנון הראשונה. 
References: 
גלסנר,אריק."חמוש בנייר וספרות".מעריב ספרות. 6.4.2007. 28; מלצר, יורם."אטימות וסדקים בישראליות". מעריב ספרות. 22.10.2004. 24.
