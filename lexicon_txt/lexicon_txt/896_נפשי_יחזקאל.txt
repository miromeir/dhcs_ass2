Name: נפשי, יחזקאל
Birth Year: 1977
Birth Place: דל והתחנך בפתחתקווה
Occupation: משורר, סופר, מתרגם ומבקר
Entry writer: גלעד מאירי
Entry Value: 
נולד, גדל והתחנך בפתחתקווה. למד בבית הספר היסודי ע"ש ח"נ ביאליק ובגימנסיהאחד העם. בכיתה י"ב עזב את בית הספר והתגורר בקיבוצים נחשונים וגבעת השלושה. כיום מתגורר בגת רימון. בעל טור אישי במקומון תלאביב(מ-2008), ערך והגיש את פינת הספרות ברדיו "לב המדינה" (2004-2006) וכיום ב"רדיו תלאביב" (מ-2008), כותב ביקורת ספרות במוספים שונים ועורך תערוכות אמנות ושירה בגלריה גרוס (מ-2004). 
פרסומיו הראשונים היו סיפורים בכתבי העת לפנטזיה המכשף האחרוןו-wiz. העמדה המרכזית בספר שיריו עכשיו פתיחה (גוונים, 2003) היא של המשורר האוהב, המיוסר, מחפש הדרך. האהבהמתוארת בעיקר באמצעות מערכת יחסיו של הדובר עם היידי בתההרים, אהובה הקיימת על התפר שבין אגדה למציאות. היא מייצגת, כמו בסיפור הילדים של יוהנה ספירי, את החופשי, הטבעי, הנסי – האנימה של המשורר הבודד והמסוגף. כתיבתו הולכת בדרך הזן. מוטיבים נוספים הם הגות וחיפושי דרך רוחניים ואינטלקטואליים, הבאים לידי ביטוי בשירי תפילה לאל, טיפול פסיכולוגי, חקירה עצמית וכדומה. הפואטיקה שלו לירית, סנטימנטלית, קומוניקטיבית, משלבת בין הפיגורטיבי לפרוזאי, בין המופשט לקונקרטי ובין שפה גבוהה לשפה לא-תקנית. לעתים הוא עושה שימוש חתרני בחריזה רזה המזכירה פזמונאות. זהו ביטוי לתפישה פופולרית של השירה, המבקשת לקרב אותה לקהלים רחבים יותר ולשקף סדר יום תרבותי צעיר, דינמי וקליל. 
תירגםמהודית את שירי צ'יטרה סוקראם ומאנגליתאת פול סיימון ואת ליאונרד כהן. שיריו תורגמו לכמה שפות. זכה בפרס אייזנברג לשירה עלעכשיו פתיחה(2004). 
References: 
יגיל, רן."שיר אחד והערה".מעריבספרות.8.6.2007. 28; יעוז-קסט, חנה."קווים לדמותו של משורר צעיר: יחזקאל נפשי".פסיפס 58. סתיו 2004.4-8. 
