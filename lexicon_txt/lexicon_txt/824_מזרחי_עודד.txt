Name: מזרחי, עודד
Birth Year: 1960
Birth Place: פתחתקווה
Occupation: משורר וסופר
Entry writer: בתיה שמעוני
Entry Value: 
נולד בפתחתקווה. ילדותו עברה עליו באילת. למד קולנוע וספרות כללית באוניברסיטת תלאביב. בשנה השלישית ללימודיו חזר בתשובה ועבר ללמוד בירושלים בישיבת "לב יהודה" של חסידי ברסלב. אחרי כעשור הרגיש שהמסגרת החרדית נוקשה מדי עבורו כיוצר וחיפש אחר זרם אמוני שיאפשר לו גם להתערות בחיים. כיום הוא אינו משייך עצמו לזרם כלשהו, אלא מבקש לשלב בין כל הזרמים ביהדות ורואה עצמו "קרוב לפנימיות התורה".
פירסם כמה ספרי שירה, ובהם:קבַּיִם של אמונה (תמוז, 1998)ואורות דתֹהו בכלים חד פעמיים(2004). בכתיבתו הלירית הוא משלב בין לשון המקורות–בעיקר הקבלה והחסידות– לבין שפת החולין. חוויות היומיום מעוגנות בשיריו בעולם הקודש, במלאות שחש הדובר עם התעצמותו הרוחנית. בכתיבתו הוא מבקש לכוון את האדם להתקרב לאלוהיו. 
הרהורי תשובה (2002) הוא קובץ סיפורים קצרים המתארים דמויות של חוזרים בתשובה המתמודדים עם עולם הדת מכאן ועם שרידי הווייתם החילונית מכאן. מורכבות הסיפורים מקורה בכך שמזרחי אינו מתאר את חוויית החזרה בתשובה באופן מיסיונרי ואינו מציגה כאילו היתה הנתיב לאושר המוחלט, הנקי מספק ומפקפוק. גיבוריו חוזרים ומתמודדים עם מורכבות הקיום החדש, המאפשר להם להתמסר לדת אך גם מעמיד בדרכם מעקשים. 
References: 
גוטקינד, נעמי. "להזיל דמעה עכורה אל אוקיינוס השמחה". הצופה. 8.12.2000. 10; דויטש, חיותה. "אולמי השמחות של אחרית הימים".הצופה. 20.8.2004. 15.
