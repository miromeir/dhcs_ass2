Name: סרי, ברכה 
Birth Year: 1941
Death Year: 2013
Birth Place: 
Occupation: משוררתנולדה בצנעא, תימן. בהיותה בת עשר עלתה עם הוריה לישראל. למדה לשון עברית ובלשנות שמית באוניברסיטה העברית בירושלים. בשנים 1984-1997 חיה בברקלי, קליפורניה.
Entry writer: דנה בן-זקן
Entry Value: 
בראשית דרכה הספרותית פירסמה בכתב העת נגה סיפור קצר בשם "קריעה" (1983), שעובד למחזה על ידי אמיר אוריין ב-1987. הסיפור עורר את ביקורתה של הקהילה התימנית והוביל לבידודה. בהמשך דרכה התמקדה בכתיבת שירה. צירי שירתה המרכזיים קושרים בין מזרחיות, פמיניזם ושמאל פוליטי. ברבים משיריה הצביעה על הקשר שבין פטריארכליות לפטרונות פוליטית וניסחה עמדות פמיניסטיות ופוליטיות ביקורתיות. שירתה מתאפיינת בדיאלוג עקבי עם טקסטים מקראיים העוסקים בעולמן של נשים, תוך הסבת המבט אל מקומה של האישה, בעיקר המזרחית, בחברה הישראלית. 
מספריה: שירי שוטטות: בעשרה שערים (שני כרכים, 1981, 1982); פרה אדומה (1990), שתורגם לשפה הערבית; קידושין (ספר הברית והחסד, חלק א') (2000); נורית: שיעורים בתורת העבודה (ספר הברית והחסד, חלק ב') )2002), המתאר דמויות נשים שהשפיעו על הכותבת, ביוגרפיות נשיות ונשים בתנ"ך; תפילות ושתיקות (ספר הברית והחסד, חלק ג') (2002); עדנה: חניה ומסע בחמישים שערים (2005); בת יין (2007).    
יצירתה שואבת מרבדיה וממשלביה המגוונים של העברית. היא ממזגת בין עברית פשוטה ועכשווית לפסוקים מהמקרא ולשון המדרש והתלמוד. בולט בה היסוד ההומוריסטי. שירתה נכתבת בשולי השירה הקנונית הישראלית והתקבלותה היתה רצופת קשיים. לאחר שחזרה ונדחתה על ידי הממסד הספרותי הקימה סרי הוצאת ספרים פרטית המכונה "אור הגנוז" ובה פירסמה את מרבית ספריה. בעשור האחרון זוכה יצירתה לתשומת לב מחודשת ולהערכה רבה.
היא כלת פרס ראש הממשלה לסופרים עבריים לשנת 2010.                      
References: 
בהר, אלמוג."לפוצץ בצחוק כל מי שמנסה ברצינות להופכן לקורבן".הארץ תרבות וספרות. 28.9.2007. 4; ברלוביץ, יפה."בין תימניות לישראליות: שלושה דורות של נשים בנות העדה התימנית". תהודה25. 2008. 107-113; דהאן-כלב, הנרייט."קידושין". אפיריון 67. 2001. 24.
