Name: אטלס, יהודה
Birth Year:  (1937
Birth Place: גדל במושב עין
Occupation: סופר, משורר וחוקר ספרות ילדים
Entry writer: מערכת הלקסיקון
Entry Value: 
נולד וגדל במושב עין עירון. למד בבית הספר היסודי בכרכור ובגימנסיה בחדרה. שירת בחטיבת גולני. מאוחר יותר היה עורך ירחון הנוער במחנה גדנ"ע. היה במשך שלושים וחמש שנים חבר מערכת ידיעות אחרונות, בעיקר בתפקידי עריכה. במשך שמונה שנים כתב במוסף "7 ימים" מדור למבוגרים בשם "ילד גדול", שעסק בעיקר בספרות ילדים, בסופרים ובמאיירים לילדים. למד פילוסופיה ומזרחנות באוניברסיטת תלאביב. מתגורר בתלאביב, נשוי (בשנית) לצלמת רונית שני.
ספרו הראשון היה עד עמוד התלייה (מערכות, 1969), ספר תיעודי עלילתי למבוגרים, העוסק בצורה סיפורית מפורטת בעלילות המחתרת הציונית בעיראק בשנים 1951-1942. לצורך כתיבת הספר גבה עדויות ממאה ושבעים חברי מחתרת לשעבר. עם הופעת הספר נחשפו בפעם הראשונה עלילות ההעפלה מעיראק, שהיו חסויות עד אז.
עיקר עבודתו הספרותית כוּונה אל ילדים ונוער. ספרו והילד הזה הוא אני (כתר, 1977) נחשב חידוש, כשהעלה פכים קטנים מחיי הילדים בשירים קצרים, מחורזים קלות ובשפת יומיום, ללא אלמנטים חינוכיים. רוב הביקורות טענו כי ספר זה, כמוגם ארבעת ממשיכיו, מתאים לכל הגילים, ובכלל זה למבוגרים. ספר זה וספר ההמשך שלו,גם הילד הזה הוא אני (כתר, 1979), זכו לאהבת הקהל – ילדים ומבוגרים כאחד – ונדפסו בעשרות אלפי עותקים. 
כתב שלושה ספרי מחקר:ילדים גדולים א', ב', ג' (2004), העוסקים בסופרים ובמאיירים לילדים ולנוער, קלאסיים בעיקר, חייהם ויצירתם. בשלושת הכרכים כארבעים מונוגרפיות, כשהראשון מוקדש לאנגלים, השני לאמריקנים והשלישי בעיקר לאירופים. בכל פרק ביוגרפיה נרחבת של הסופר ו/או המאייר וניתוח של ספר או של ספרים מרכזיים ביצירתו, תוך כדי ניסיון לתהות על הקשר שבין תולדות חייו ליצירתו. ספר רביעי בסדרה, אף הוא על האנגלים, נמצא בכתובים.
זכה בפרס בן-צבי (1969), בפרס זאב (1979), בפרס לאה גולדברג (1992) ובפרס אקו"ם למפעל חיים (1992). 
References: 
אלמוג, גאולה. "יהודה אטלס כמציץ לתוך חיינו". עיונים בספרות ילדים 14. 2004.22-5; הראל, שלמה. "מביאליק עד אטלס: על כמה מתכונות 'שירתנו הצעירה' לילדים בהיבט דיאכרוני".עיונים בספרות ילדים: פרקי עיון ומחקר. חיפה: אוניברסיטת חיפה. 1983.32-7; עינת, עמלה."לספר מחדש". עתון 77 72-73. 1986. 10.
