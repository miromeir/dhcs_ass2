Name: חיימוף, חיים
Birth Year: 1931
Birth Place: צ'ירפאן, בולגריה, למשפחה
Occupation: סופר ומשורר
Entry writer: איתי מרינברג-מילקובסקי
Entry Value: 
נולד בצ'ירפאן, בולגריה, למשפחה מסורתית. עלה לארץ ב-1950. במקביל לעבודתו כמנהל מחלקה בבית החולים "השרון" החל להוציא לאור את יצירתו הספרותית. מאז הרומן הראשון, לא רק הטובים (עמיחי, 1976), פירסם עשרות ספרים ובהם שירה (כולם בהוצאת עקד), רומנים (החל מ-1995 –כולם בהוצאת כנרת זמורה-ביתן), מחזות (גוונים) וקובצי סיפורים קצרים (בהוצאות שונות). מאמרים פרי עטו הופיעו בהצופה ובמקור ראשון.
חיימוף מעלה בתכיפות רבה נושאים היסטוריים ופוליטיים שלהם נגיעה אקטואלית. כך, ספרו רצח והארץ התרוקנה... (2001) מותח קו מפורש בין הסיפור המקראי על אודות רצח גדליה בן אחיקם לרצח יצחק רבין; הקדחת השחורה ומות החילוני האחרון (2004) משרטט דיסטופיה על סופה של מדינת ישראל תחת שלטון מפלגה חרדית-מזרחית; ומטע הזיתים (2009) עוסק בשאלת יחסי יהודים וערבים בשטחי יהודה ושומרון.
סגנונו קולחאך אינו עומד תמיד בכובד המשא האידיאולוגי. מנגד, יש שהפוליטי נשזר באישי ואז התוכן והצורה עולים בקנה אחד. כך בסאגה המשפחתית צ'ירפאן בחלומות (2006),הדנה בנושא העקרוני של הקיום היהודי בתפוצות, ובה בעת היא מחווה פרטית וקרובה לקהילה שממנה יצא המחבר.
References: 
מלצר, יורם. "ז'אנר טוב מחפש יוצרים". מעריב ספרות וספרים. 24.8.2001. 24. 
