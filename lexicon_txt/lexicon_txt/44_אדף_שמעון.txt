Name: אדף, שמעון
Birth Year: 1972
Birth Place: שדרות
Occupation: משורר, סופר, עורך ומוזיקאי
Entry writer: הדס שבת-נדיר ובתיה שמעוני
Entry Value: 
נולד בשדרות. למד בבית ספר יסודי ממלכתי-דתי בעיר הולדתו. בחטיבת הביניים עבר לישיבה של ש"ס, עזב אחרי חצי שנה והשלים את לימודיו בתיכון חילוני. שיריו הראשונים התפרסמו בתקופת שירותו הצבאיבכתבי העת מאזניים,עתון 77 ועכשיו. ב-1993 היה בין מייסדי כתב העת אֵב,לצד דורי מנור, אורי פקלמן, רועי גרינולד וגל קובר, ובו פירסם משיריו. 
ב-1994 עבר משדרות לתלאביב, וכעבור שלוש שנים ראה אור ספר שיריו הראשון,המונולוג של איקרוס (גוונים, 1997), שזכה בפרס משרד החינוך לעידוד ספרי ביכורים ונכנס היישר לתוכנית הלימודים. בשנים 2000-2005 כיהן כעורך ספרי המקור של הוצאת כתר.מהסופרים שערך: עינת יקיר, אופיר טושה גפלה, דודו בוסי וניר ברעם. ב-2002 הופיע ספר שיריו השני,מה שחשבתי צל הוא הגוף האמיתי(2002),שצורף אליו דיסק ובו שישה שירים מולחנים מהספר. בשנים הבאות פירסם אדף כמהספרי פרוזה: קילומטר ויומיים לפני השקיעה, רומן בלשי (2004);הלב הקבור, ספר פנטזיה (2006);ואת הטרילוגיה ורד יהודה הכוללת את כפור (2010),מוקס נוקס (2011, שהיה מועמד לפרס ספיר) וערים של מטה (2012). ב-2009 ראה אור ספר שיריו אביבה-לא שבו הגיב על מותה הפתאומי של אחותו. הספר התקבל בהתלהבות יוצאת דופן וזכה בפרס היוקרתי לשירה על שם יהודה עמיחי. 
במקביל כתב שיריםללהקת "כנסיית השכל", לברי סחרוף ולחיים אוליאל. ב-1996 השתתף בכתיבה ובהקלטה של צורך, אלבומה הראשון של להקת "האצולה", שהתפרקה זמן קצר לאחר מכן. ב-2005 פירסם באינטרנט את האלבום הקצר עוד מעט ירד הקיץ.בנוסף ערך,עם אורנה בן דור ויאיר גרבוז, אתתוכנית הטלוויזיהדו"ח אינטימי.
רוב מאמרי הביקורת שנכתבו על אדף תיארו אותו כקול חדש וחשוב בספרות העברית, אבל מיקמו אותו באופנים שונים במשבצת של היוצר המזרחי מהפריפריה. ביצירותיו וברשימות שכתב הוא מערער על המיקום הזה, משרטט אזורי גבול חדשים בין המרכז לפריפריה ובין שדרות לתלאביב, וכך טורף את המונחים השגורים ומערער על המיקומים המוכנים מראש. בה בעת הוא הופך את חוויית הדחייה והכיעור-לכאורה שמעוררת הפריפריה לפנטזיה מיתיתעוצמתית, אך בלי להסתיר את הסדקים הנבעים בפנטזיה ומשבשים אותה. כבר בתחילת דרכו ביקשלהתכונן כמרכזאוניברסלי, לא מקומי ולא מסוים, ומשם ביקש לחבור אל המקומי והפריפריאלי. 
התנועה בין אוניברסליות ללוקליות, מיתולוגיה מערבית וביוגרפיה אישית מאפיינת את כל כתביו, בדרכים שונות ומגוונות. בהמונולוג של איקרוס, ספרו הראשון, נחשפות תדיר, מבעד למונולוג האוניברסלי ולדמויות הגיבורים המיתולוגיים, חוויות אישיות מן הפריפריה. במהשחשבתי צל הוא הגוף האמיתי, ספרו השני, מתגלה קולו הפרטי,החושף את יחסו המורכב אל הביוגרפיה האישית שלו: "אֲנִי עוֹד אֶתְעוׂרֵר מֵחֲלוׂם הַבְּעָתָה שֶל הַבִּיוׂגְרַפְיָה", הוא מכריז בשיר החותם את הספר. גם לאחר שנות חיים בתלאביב חוזר אדף לשדרות, ובתהליך של הסתכלות לאחור מתעורר מחדש הקיבעון לילדות כתחושות בלתי פתורות שמעוררת בו הביוגרפיה שלו.תנועה מרחבית תואמת, המשלבת עיסוק בסצנת הרוק בשדרות ובחיי האקדמיה בתל אביב, משמשת ציר מרכזי בעלילת הרומן קילומטר ויומיים לפני השקיעה. עלילת הלב הקבור מתרחשת בין שני מרחבים מקבילים: עיירה קטנה בדרום הארץ ומרחב פנטסטי, אוטונומי לכאורה, השואב את דימוייו מהמקרא ומההגות היהודית בימי הביניים.
פתיחת הרומן פנים צרובי חמה טומנת בחובה הבטחה לאוֹרי, ילדה בת שתים-עשרה מנתיבות, להיות בעלת קול עצמאי וכוחות נבואיים. אך הכוחות האלוהיים שניתנו לה לא עומדים לה בבואה למנוע את מות אמה ואת התרסקות משפחתה, ומתוך מפחנפש היא מחליטה לוותר עליהם. בניסיון לברוח מן המציאות שאליה נקלעה, אורי מקימה משפחה משלה בתל אביב. אך ההחלטה לוותר על הכוחות האלוהיים מובילה אותה להסתגר בעצמה עד כי אפילו קולות בעלה וילדתה נשמעים לה כצלילים רחוקים.ועם זאת, היא נותרת שבויה בחיפוש עקר אחר הקול האלוהי, שכעת נוכח כ"חסר" בתוכה; נוכחותנפקדת שעליה היא משלמת באובדן קולה העצמאי.
בכתיבתו הייחודית יוצר אדף תצרפים עשירים, מקוריים ותובעניים של מחוזות, ז'אנרים וסגנונות שונים, הנדמים לעתים כמנוגדים ואף סותרים זה את זה: אוניברסליות ולוקליות, מרכז ופריפריה, שירה כתובה ומושרת, ספרות הגותית, ספרות בלשים ופנטזיה, עברית המעוגנת במקורות יהודיים מרבדים היסטוריים שונים ושפת יומיום. 
החל מ-2012 משמש אדף כמרצה במחלקה לספרות עברית באוניברסיטת בן-גוריון בנגב. 
References: 
בורשטיין, דרור."אורפיאוס משדרות". הארץתרבות וספרות. 12.4.2002. 2; פדיה, חביבה. "לא על דרך השירה אלא לפי כאב". הארץ ספרים. 24.3.2010. 22-23; קלדרון, נסים."צופן חדש". מעריבספרות. 26.4.2002. 27; שמואלוף, מתי. "בין לבין – מיפוי טריטוריה מזרחית-ישראלית: אדף שמעון, 'קילומטר ויומיים לפני השקיעה'". מאזניים ע"ט (5-4). 2005. 73-72; שוורץ, יגאל. "'כשחוני המעגל נפגש עם איקרוס', פריפריה ומרכז ברומן 'בחורף' לי"ח ברנר וברומן 'הלב הקבור' לשמעון אדף". מכאן י"ב. דצמבר 2012. 191-171.
