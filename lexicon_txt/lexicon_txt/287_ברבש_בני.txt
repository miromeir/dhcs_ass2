Name: ברבש, בני
Birth Year: 1950
Birth Place: -1950
Occupation: סופר, תסריטאי ובמאי
Entry writer: אמנון ז'קונט
Entry Value: 
נולד ב-1950. גדל והתחנך בבאר שבע, בתל אביב ובקיבוץ גדות. במהלך שירותו הצבאי שימש כמג"ד בגולני, במלחמת יום הכיפורים נפצע קשה והשתחרר מצה"ל בדרגת סגן-אלוף.למד באוניברסיטת תל אביב היסטוריה כללית, ובמקביל כתב מחזות ותסריטים. מלמד תסריטאות קולנוע וטלוויזיה בחוג לקולנוע באוניברסיטת תל אביב. ב-1982 ראה אור ספרו הראשון,היקיצה הגדולה (כתר), המגולל את סיפורו של מח"ט המואשם על ידי הורים שכולים באוזלת ידשהביאהלמות חייליו, כל זאת בעוד העד היחיד המסוגללחלץ את המח"ט מהסבך –שרויבתרדמת. הספר הפך ב-1991 לסרט בשם אחרי המלחמה, שבוים על ידי אחיו, אורי ברבש.
שיתוף הפעולה בין האחים ברבש החל כבר ב-1984, כשכתבו יחד את התסריט לסרט מאחורי הסורגים, המתאר מאבק מאוחד של אסירים יהודים וערבים בהנהלת הכלא שבו הם נמצאים. הסרט זכה להצלחה רבה והיה מועמד לפרס האוסקר בקטגוריית הסרט הזר. שני האחים שיתפו פעולה בכתיבתם ובבימוים של סרטים נוספים, כשבני כותב ואורי מביים. בשנות התשעים החל בני ברבש לכתוב סדרות טלוויזיה לערוץ 2, כשגם הפעם הבימוי נמסר לאחיו – אורי. 
ב-1994 ראה אור ספרו השני, מיי פירסט סוני. זהו סיפורו של ילד שמן בן אחת-עשרה, המקליט את המתרחש במשפחתו ברשמקול שקיבל מאביו ליום הולדתו השמיני. בתוך כך הוא משקף את הזוגיות הבעייתית של הוריו, את הקשר שלהם עם הוריהם, את הקשר שלו איתם ואת תהליך ההתבגרות שלו עצמו. עולמם של המבוגרים מתפורר לנגד עיניו. דת, משפחה, מסורת וכבוד הדדי – כל אלה הולכים ונעלמים, ונשארת בו רק פליאה על אוזלת ידם של המבוגרים.
ב-2003 ראה אור ספרו השלישי, הילוך חוזר. במרכז הספר ניצב מיקי, פרסומאי וצייר לשעבר, המואס בשגרת חייו ובנישואיו הכושלים ומחפש דרך לפרוץ את מעגל השיממון שבתוכו הוא לכוד. ההזדמנות נקרית לו כשהוא יושב בלובי של מלון מפואר ומחליט לקבל שיחת טלפון שלא נועדה לו אלא לאחד, "מר ספירו". מאותו הרגע מיקי נשאב להרפתקה, המסתבכת והולכת. לא זו בלבד שאינו מר ספירו האמיתי, אלא שהאיש שאת זהותו נטל הוא זייפן ציורים שהוזמן לזייף ציור שבו נראה צייר מביט בראי בבבואתו שלו. קומדיית הבבואות פולשת גם אל חייו האישיים של מיקי, וחייו החדשים מתערבבים באלה הקודמים. בספרו האחרון עד כה,המפץ הקטן (2009), הוא שב לכתוב מנקודת מבטו של נער ומציג אלגוריה משעשעת על המציאות הישראלית.  
References: 
בן-דוד, יערה. "להקיץ ממלחמה". מאזניים נ"ו (4-3). פברואר-מרס 1983.79-78; סתיו, שירה. "זיתים כבושים".  הארץ ספרים.29.7.2009. 5-4. 
