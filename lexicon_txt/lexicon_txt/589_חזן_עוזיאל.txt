Name: חזן, עוזיאל
Birth Year: 1945
Birth Place: מרוקו ועלה לישראל
Occupation: סופר
Entry writer: בתיה שמעוני
Entry Value: 
נולד במרוקו ועלה לישראל ב-1955. בוגר לימודי משפטים באוניברסיטה העברית בירושלים. התחנך במוסדות של "עליית הנוער" ועבד שנים רבות עם חבורות רחוב. ב-1979 שב למרוקו וביקר באתרי ילדותו.הרומן הראשון שכתב,ארמנד: נובלה מרוקאית (ספרית פועלים, 1981), מתאר את ילדותו במרוקו, את עקירת המשפחה לישראל ואת קשיי ההגירה. בספריו מבחן החלב(1996)ובוא אלי לאימילשיל(2006) זונח חזן את ההוויה הישראלית ושב לינוק מקרקע גידולו הדשנה. הוא מתאר בלשון עשירה ומלאת פיוט את הכפרים בהרי האטלס ולעומתם את קזבלנקה, העיר הלבנה, והמתח בין שני המרחבים: בין העולם הכפרי הבֶּרבֶּרי, שאותו הוא תופש כטבעי, היולי ומיסטי, לבין העולם המודרני המטופח, הקורץ למנעמי צרפת והמערב. מתח ההגירה שעוצב באורח משכנע בארמנד מומר ביצירות אלה בתחושת שבר פנימי המלווה את הגיבורים במעתקים המרחביים בחייהם, בין הכפר לעיר. כתיבתו ניחנה ברגישות חושנית, היא מתנהלת לאִטה תוך מתן מקום נרחב לתיאורים שעניינם יפי הטבע וחפצי נוי, וגם ל"מלאח היהודי" – כינוי לכל אזור יהודי ברחבימרוקו – על דלותו ועליבותו מזה, ועל גילויי השמחה והחיות המתקיימים בו מזה.
עוד מספריו: נביחות אל ירח כבוי (1976); אל שלגי האטלס (1987); חותם ברבריה (1991); כקליפת אגוז, מחזה (1998); זה לא אותו הבית (2003). זכהבפרסספרותילשנתהיובלל"עלייתהנוער"(1984) ובפרסהיצירהעלשםראשהממשלהלויאשכוללשנת1997.
References: 
בנימיני, יפה. "ארמנד–נובילהמרוקאית". אפיריון 1. 1983. 116; ישי, אורציון. "הסופר שעמד במבחן החלב". מאזניים ע"א (8). 1997. 57-56.
