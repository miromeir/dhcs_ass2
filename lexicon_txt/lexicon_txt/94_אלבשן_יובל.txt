Name: אלבשן, יובל
Birth Year: 1969
Birth Place: בת ים
Occupation: סופר ופעיל חברתי
Entry writer: אלישע פורת
Entry Value: 
נולד בבת ים. בית ההורים היה רוויזיוניסטי וזעיר-בורגני. אביו דניאל, שנפטר כשאלבשן היה בן שתים-עשרה, היה צאצא למשפחות מו"לים ידועות מפולין: לוין-אפשטיין ופרושנסקי. בעקבות הקמת בית הדפוס של לוין-אפשטיין בבת ים השתקעה שם משפחתו.היה פעיל בתנועת "הנוער העובד והלומד". כשהיה בן אחת-עשרה נבחר לכתב צעיר בעיתון הילדים הארץ שלנו ופירסם עשרות כתבות וסיפורים. ב-1987 התגייס לצה"ל, ואת שירותו עשה כקצין בפרויקט חמ"ן (חיל מודיעין) תלפיות.ב-1996סיים את לימודיו לתואר ראשון במשפטים באוניברסיטת תלאביב וב-1999 סיים את לימודיו לתואר שני במשפטים באוניברסיטה העברית בירושלים. 
מרצה בכיר בפקולטה למשפטים באוניברסיטה העברית ומנהל רשת מרכזי הזכויות של עמותת "ידיד", שהיה ממייסדיה (1997). בעל טור בעיתון מעריב. פירסם רשימות ומאמרים רבים על חסרי הזכויות בחברה. ספרו זרים במשפט(2005) מתאר את מאבקיו המשפטיים.
בספר שיריו הראשון,אתמול סיימו לגזום את השיחים(עקד,1994), יש תערובת של לשון המקרא ולשון היומיום והרחוב, וכן מילים באנגלית שנכנסו לשפה. במרכז הספר שירים שעניינם כאב היתמות המוקדמת, ובעקבותיו פולמוס עם מיתוסים מקראיים כמו עקדת יצחק, ייסורי איוב ועוד. ספר הפרוזה הראשון שלו, הרומן תמיד פלורה(2009),הוא סיפור על משפחה שעלתה מעיראק ועל קשיי קליטתה בארץ. מוקד העניין בספר הוא דמותה של פלורה, דמותגדולה מהחיים. ירושלים על שכונותיה, החל מימי הפנתרים ועד מלחמת לבנון השנייה, היא הרקע לרומן. תוך פענוח סיפור המשפחה מתוך צרור מכתבים וסיפורים מעלה פלורה את קורותיה הנשכחות של המשפחה, ומאירה אותן בתובנות חדשות, שיש בהן תקווה לעתיד.  
בנוסף כתב את רומן המתח תיק מצדה (2012) ושני ספרים לילדים: בוטן העכבר והדבק האכזר (2010) וסיפו: סיפור לא גמור (2011).
References: 
גלסנר, אריק. "'תמיד פלורה' הוא רומן של תוכן". מעריב תרבות. 13.3.2009. 28; עלון, קציעה. "משפחה של סימני קריאה". הארץ ספרים. 25.2.2009. 4; רייכנר, אלישיב. "המתנחלת שחזרה לשכונה". נקודה 319. מרס 2009. 31. 
