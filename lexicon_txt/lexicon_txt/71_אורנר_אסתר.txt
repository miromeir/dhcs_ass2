Name: אורנר, אסתר
Birth Year: 1937
Birth Place: מגדבורג, גרמניה, להורים
Occupation: סופרת בשפה הצרפתית
Entry writer: מרלנה ברשטר
Entry Value: 
נולדה במגדבורג, גרמניה, להורים יהודים שהיגרו מפולין. ב-1939 עברה המשפחה מגרמניה לבלגיה, שם עברה עליה ילדותה. ב-1950 עלתה לארץ. למדה באוניברסיטה העבריתבירושלים תואר ראשון בתרבות צרפת וחינוך מיוחד ובאוניברסיטת בר-אילן תואר שני בתרגום וספרות צרפתית. בשנים 1983-1963 חיה בפריז, שם החלה לכתוב בצרפתית. מ-1983 מתגוררת בתלאביב. נוסף לעיסוקה בכתיבה לימדה תרגום באוניברסיטת בר-אילן ושפה עברית בארץ ובצרפת.
פירסמה שלושה ספרים בהוצאת "מטרופוליס", ז'נבה, שמהוויםטרילוגיה העוסקת בזכר אמה ובזיכרונות השואה. הראשון, אוטוביוגרפיה של שום אדם (1999), השני,סוף והתחלה (2001)והשלישי, ביוגרפיית חלום זעירה (2003). הספר הראשון בטרילוגיה ראה אור בעברית (הקיבוץ המאוחד, 2003), בתרגום אירית עקרבי. ספרה קטעים קצרים בפרוזה יומיומית ראה אור בצרפת (2001) ותורגם לעברית על ידי מאיהבז'רנו ואירית עקרבי (2007). בז'נבה פורסםספרה בעל הכותרת האירוניתסתם שנהרגילה (2004), שהוא יומן של שנת אינתיפאדה (אוקטובר 2001-אוקטובר 2002). סיפורים קצרים שלה פורסמו  בכתבי עת ידועים בצרפת.
תירגמה שירה עברית לצרפתית, בין השאר ספרים של ישראל אלירז ושל חיה אסתר, ושירים מתוך ספרים של דוד אבידן, מאיה בז'רנו, מאיר ויזלטיר, יהודה עמיחי, אשר רייך ואהרן שבתאי. תרגומיה הופיעו באנתולוגיית השירה הישראלית שפורסמה בפריז (גלימאר,2001). ערכה גם אנתולוגיה של משוררות ישראליות בתרגום לצרפתית, שיצאה לאור בצרפת (2008). 
אופייני ליצירתה המבנה המקוטע, המעיד על קצב מורכב ופיוטי של נשימת הכתיבה. הקולות הנשמעים מרובדי הטקסט השונים הם עצורים, והקריאה הופכת למלאכת פענוח אטית ומענגת בזמן אמת ובזמן דמיוני, כאשר הקורא מנותב להתיר את החיבורים הסמויים של הזיכרון ושל החלום. 
References: 
בז'רנו, מאיה. "אוטוביוגרפיה של שום אדם: הערות לספרה של אסתר אורנר". עכשיו: ספרות, אמנות ביקורת 69-70. 2005. 405-406. 
