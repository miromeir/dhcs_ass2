Name: דוידוביץ', סיגלית
Birth Year: 1958
Birth Place: 
Occupation: משוררת
Entry writer: נוית בראל
Entry Value: 
שיריה פורסמו לראשונה בכתבהעתעכשיו(1979). ספרה הראשון,כתם, יצא לאור באותה שנה (עכשיו) והתקבל כספר ביכורים ייחודי. התגלה בו קול מובחן של משוררת הכותבת שירים חסכניים בתיאורים ובפיגורות אך עשירים בחיווי רגשות. 
נמנתה עם חברי הקבוצה הספרותית "מקום", שבה השתתפו המשוררים אלון אלטרס, מאיה בז'רנו, זלי גורביץ', אלי הירש וחזי לסקלי. כתב העת מקום פירסם רק גיליון אחד (1985) בחסות  עכשיו, שהיה אמור לייצג את השירה הצעירה בשנות השמונים.
עפר יקר: שירים, ספרה השני (1982), המשיך את העיסוק בדימויים של העצמי, תוך מודעות מפוכחת למוות. ספרה השלישי והאחרון עד כה,מעבר לזכוכית פני (1985), גילה מפנה בנקודת המבט, שיצאה אל מחוץ לגבולות ה"אני" ותיארה נופים ודמויות אחרות. 
שיריה פורסמו בשנות השמונים והתשעים בכתבי עת (עכשיו, עתון 77, מקום, רחוב, שופרא) ובמוספי הספרות. פרסומה האחרון עד כה הוא השיר "אדמקום נוסע זמן" (עכשיו 66, 1999). 
שירתה נבחנה בביקורת ביחס לשירת נשים ומעמדן בשלהי המאה העשרים, בעיקר בשל העיסוק  בדמות האישה ובתדמיתה ובסוגים שונים של הבעות אהבה, בהן אהבה חד-מינית. 
References: 
דותן,  ראובן. "עולם בהיר, אפשרות מושלמת".מאזניים נ"ט (4). 1985. 62-63; האן, לאה. "נוכחות חזקה ומעודנת: על שירת סיגלית דוידוביץ'".עכשיו 62. חורף 1995. 21-27; שיינפלד, אילן. "מקום מאוד פתוח, בלילה: ריאיון עם סיגלית דוידוביץ'". מעריב ספרות. 14.9.1990. 5. 
