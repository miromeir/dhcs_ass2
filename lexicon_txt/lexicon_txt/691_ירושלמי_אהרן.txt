Name: ירושלמי, אהרן
Birth Year: 1914
Death Year: 2007
Birth Place: וולוקוביסק, לשעבר פולין,
Occupation: סופר
Entry writer: איתי מרינברג-מילקובסקי
Entry Value: 
נולד בוולוקוביסק, לשעבר פולין, כיום בלארוס. קיבל חינוך יהודי מסורתי. הגיע לארץ כתייר ב-1932, כעבור שנתיים נשא לאישה את הציירת יהודית בלומנפלד ונשאר בארץ. ב-1941 התגייס לצבא הבריטי. במהלך שירותו נפל בשבי הגרמני בפלפונס שביוון. כמה ניסיונות בריחה שלו כשלו, אך לבסוף (במאי 1944) הצליח להימלט. משפחתו בפולין נספתה כולה. על גבורתו באותן שנים זכה ב"אות הלוחם בנאצים" בבריטניה וב"עיטור לוחמי המדינה" בישראל.
תקופה זו מתוארת כבר בספר הראשון שפירסם, שלושה שברחו: פרקי שבי ביוון ובגרמניה (עיינות, 1957), והיא שבה ומופיעה באופנים שונים גם בספריו המאוחרים יותר –כוכבים דועכים (1961),ברברה ליאונידס (1973) ועוד. סיפורו נשזר לעתים בסיפור משפחת אשתו, מצאצאי רבי ישראל ב"ק (ראשון המדפיסים העבריים בארץ, בראשית המאה התשע-עשרה), שתועד על ידו בטרילוגיה הגזע (1978),הענפים (1981) והבית מאבני הכורכר (1993).
References: 
חקק, הרצל. "החוש השישי והחוש האנושי: שיחה עם אהרן ירושלמי על חייו, על כתיבתו, עלקובצי הסיפורים, על שתי הטרילוגיות ועל מה שבדרך". מהות 21. 1999. 105. 
