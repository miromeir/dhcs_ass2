Name: מירסקי, אהרן 
Birth Year: 1914
Death Year: 2001
Birth Place: פולין
Occupation: חזן, אפרים ויוסף יהלום (עורכים). לאות זיכרון: מחקרים בשירה העברית ובמורשת ישראל, ספר זיכרון לאהרן מירסקי. 2006.רמתגן: אוניברסיטת בר-אילן; שאול, רבקה. "סיור מרתק באתרי התרבות העברית". מקור ראשון. 21.3.2008. 19.
Entry writer: יובל פז ויגאל שוורץ
Entry Value: 
משורר וחוקר 
נולד בפולין. בית הוריו היה ספוג אווירה של תורה ומצוות, אך גם של ציונות והשכלה. למד בישיבת "תורה ודעת" שהקים אביו, וכן בישיבת מיר. בנוסף לדת וללימוד בישיבה היה גם פתוח לעולם ההשכלה הכללית, ושילוב זה השפיע על שיריו ומחקריו. ב-1935 עלה ארצה, ותחילה עבד כפועל בפרדס. למד בסמינר "המזרחי", בישיבות ובאוניברסיטה העברית בירושלים. עבד כעורך במוסד ביאליק (1960-1950), ולאחרמכן היה מרצה וחוקר בחוג לספרות עברית של האוניברסיטה העברית. לימד גם באוניברסיטת בר-אילן. כל ימיו התגורר בירושלים.
עבודת הדוקטור שלו עסקה בנושא שלא נחקר לפניו: הקשר שבין הפיוט העברי למדרש. גם מחקריו האחרים היו בעלי אופי חדשני, למשל הקשרים שמצא בין הפיוט הארץ-ישראלי לתלמוד, או בין שירת ספרד לספר חובות הלבבות של רבנו בחיי אבן פקודה. מחקר מפתיע שלו מצא קשרים בין שירה אנגלו-סקסית מהמאה העשירית ובין מוטיבים מדרשיים. הוא כינס את פיוטיו של הפייטן הארץ-ישראלי הקדום יוסי בן יוסי ופירסם אותם עם פירוש ואפראט מדעי. כמו כן כינס את שיריו של יצחק אבן חלפון, משורר ספרדי בן ראשית תור הזהב, וחקר את פיוטיו של רבי ישראל נג'ארה (1628-1555).
היה איש לשון מובהק והעברית שלו, הן בדיבור יומיומי, הן בהרצאה פומבית והן בכתיבה, היתה מצוחצחת, שורשית ומלאה זכרי לשון מהמקורות. כצעד כמעט מובן מאליו הוא התקבל כחבר האקדמיה ללשון העברית, וכמה ממחקריו עסקו גם בעברית. את אחד ממאמריו כתב ללא סימני פיסוק כלל, כי רצה להוכיח שהעברית, בלשונו, "נחתכת ונפסקת מכוח עצמה".
מירסקי היה גם משורר מקורי ומיוחד לעצמו. בשירתו ניכר הקשר העמוק שלו לפיוטים, במבנה, בלשוןובצורות השיר. המשורר והחוקר שמעון הלקין, שגם בו התמזגו שירה ומחקר, עודד אותו בצעדיו הראשונים, ואברהם שלונסקי פירסם את שיריו הראשונים בהארץ. אבל שיריו לא היו אופנתיים ומשום כךרק יודעי ח"ן הוקירו אותו. שירו "רשות לקדושה ולקדיש" (1976), הכתוב בתבנית הפיוט הקדום, עוסק בתכנים מודרניים, בעיקר חורבן יהדות אירופה בשואה.
ספרי שיריו: עלי שיח (מוסד הרב קוק, 1965); בסככת הקיבו (1980); ספר הגיא והקדיש (1986); דין השיר (1993); כריח השדה (1999).             
זכה בפרס הרב מימון (1966), בפרס ביאליק לחוכמת ישראל (1978) ובפרס ישראל (1999).  
References: 
