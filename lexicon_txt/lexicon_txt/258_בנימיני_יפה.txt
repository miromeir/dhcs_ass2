Name: בנימיני, יפה
Birth Year: 1939
Birth Place: 
Occupation: חוקרת ספרות
Entry writer: אלישע פורת
Entry Value: 
שימשה כמרצה במסגרות אקדמיות (אוניברסיטת תלאביב, האוניברסיטה הלאומית של מקסיקו, מכללת "בית ברל"), כיועצת פדגוגית וכמפתחת של תוכניות לימודים (מטעם משרד החינוך וגופים ציבוריים חוץ-ממשלתיים), ואף כמבקרת ספרות בתקשורת הכתובה והאלקטרונית. בעלת תואר דוקטור בספרות משווה עכשווית מטעם אוניברסיטת תל אביב ו-U.N.AM במקסיקו. 
מראשית שנות השבעים של המאה העשרים ועד תחילת העשור הראשון של המאה העשרים ואחת פירסמה עשרות מאמרים וספרים בחקר הספרות והוראתה, בהם הסדרות פגישה עם יוצר (משרד החינוך, 1984-1982), ללמוד ספרות(1986-1984) ובחוג ספר (2002-2000). כמו כן פירסמה ארבעה ספרי שירה, בהםאֹדם הדהליה (עקד, 1981) וקול הכתום (1990). מחקריה משקפים התעניינות במנעד רחב של סוגים ספרותיים – כמעט מכל שכבות היצירה העברית לדורותיה, ואף מספרות העולם – אולם ניכרים בהם כמה מוקדים: משוררים וסופרים מזרחיים, סיפורת לילדים ולנוער וספרות עכשווית. מפעליה בתחום הפדגוגיה עומדים בסימן ניסיונות מתמשכים של הטמעת טכנולוגיות חדשות-לשעתן ככליעזר בתהליכי הוראת הספרות – הטלוויזיה, המחשב והאינטרנט – מבלי שהללו יאפילו על מקום המילה הכתובה. 
References: 
