Name: ויסוצקי, אירנה
Birth Year: 1980
Birth Place: קזחסטן
Occupation: משוררת
Entry writer: אבידב ליפסקר
Entry Value: 
נולדה בקזחסטן. ב-1990 עלתה עם הוריה לארץ, והמשפחה התיישבה בקריית אונו. מגיל צעיר רקדה במסגרות שונות וכתבה שירים וסיפורים קצרים. סיימה תואר ראשון בחינוך, בהתמחות במחול, ב"סמינר הקיבוצים". מנהלת את תחום המחול ברשות המתנ"סים של בית שמש. 
כותבת שירים בעברית וברוסית אך מפרסמת בעברית בלבד. ב-2003 ראה אור ספר שיריה הראשון,אהבה באנדורה, בהוצאת ירון גולן, וב-2006 ראה אור ספר שיריה עונות, שבו מקצת מהשירים שכבר ראו אור בספרה הראשון וכן שירים חדשים.
הפואטיקה שלה מתאפיינת בלשון פשוטה ומדויקת עד כאב וברגישות לגוונים הקטנים של תופעות בטבע ובקיום האנושי. מתארת בעדינות מערכות יחסים, אהבות ופרֵדות, געגועים לאנשים ולמקומות אחרים ופכים קטנים מחיי היומיום. לעתים היא מציירת סיטואציה קונקרטית מכמירת לב, למשל בשיר על פלי המטופלת בקשיש: "בָּעֶרֶביוֹצְאִים./ הוּאעַלכִּסֵּאגַּלְגַּלִּים/ מְרֻתָּקלְיָמָיו,/ הִיאעִםסֵפֶרקְרִיאָה/ מְרֻתֶּקֶתאֵלָיו./ שׁוֹתְקִים" ("פלי", עונות); לעתים היא משתמשת במטפורה מטרידה: "הָאַהֲבָהשָׁבָה/ חַסְרַתאוֹנִים/ לַחֶדֶרהַפָּרוּץ/ עָשׂוּבָּהּ/ חוֹר/ וְתָלוּאוֹתָהּ/ עַלוַומְיֻחָד/ לְמַפְתְּחוֹתמְיֻתָּרִים" ("האהבה באה",עונות); ולעתים בבית קטן אחד היא מצליחה להעביר רגש צרוף: "אִישׁהוֹלֵךְבָּרְחוֹב/ וּפִתְאֹםלִבּוֹנִשְׁבָּר/ וּפִתְאֹםעַצְבוּת" ("לבבות נשברים", עונות).
References: 
