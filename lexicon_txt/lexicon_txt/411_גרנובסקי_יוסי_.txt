Name: גרנובסקי, יוסי 
Birth Year: 1952
Birth Place: גדל בתלאביב
Occupation: סופר ועורך
Entry writer: יובל פז
Entry Value: 
נולד וגדל בתלאביב. למד משפטים באוניברסיטת תלאביב וספרנות במכללת "גורדון" בחיפה. פירסם סיפורים ורשימות ביקורת במוספי הספרות של ידיעות אחרונות ומעריב ובכתבי העת מאזניים,עמדה ומטען. 
סיפוריו הופיעו בכמה אנתולוגיות. ערך (עם יונתן קונדה ורומן וטר) את האנתולוגיהשפת יפו, מטען יצירה יפואית(2009) והשתתף בה. נמנה עם מייסדי קבוצתמטען, שבה חברים כותבים יהודים וערבים תושבי יפו. בשנים 2005-1999 היה סגן עורך כתב העת, ומ-2005 עורכו הראשי, במקום מקסים גילן שנפטר. מאז פטירתו של גילן מנהל גרנובסקי את עיזבונו הספרותי. ערך והביא לדפוס שני ספרים מעיזבונו של גילן: ...וסיפורים אחרים(2006) ובבל ושירים אפלים (2007). מתגורר ביפו ומנהל את ספריית מרכז מנדל בעיר.
ספרו הראשון,האיש שגר מתחת לסירה(עמדה/ביתן, 2004), הוא קובץ סיפורים הכתובים מתוך התבוננות בפרטי המציאות של ארץ ישראל בהווה ובעבר, ומשלבים ריאליזם חד עם אלמנטים של הסיפור העממי והפנטסטי.ספרו השני, פנייך ולא הירח, יפו! (2005, בשיתוף עם יוסף עספור), הוא אסופת סיפורים שנאספו על סמך עדויות מפי זקנים ביפו, המתארים את עברה של העיר בימי המנדט. הסיפורים מתארים את החיים בה עד 1948 ואת כיבוש העיר וגורל פליטיה. כמו כן משורטט דיוקנה של יפו כמרכז תרבותי שקיבץ אליו את גדולי המוזיקה הערבית של התקופה. ספרו השלישי,אל אובטאן וסיפורים יפואיים אחרים(2008), כולל נובלה ומקבץ סיפורים קצרים, שגיבוריהם אנגלים, ערבים ויהודים החיים ביפו המנדטורית. הספר משחזר את עברה המפואר של העיר, שנודעה בכינוי "כלת הים״. עבדו ואחמד, האחד תמים והשני פיקח וערמומי, מספרים את סיפוריהם בעברית מעורבת בערבית, ולמרות מעמדם הנמוך הם מתרחקים מכל סממן של קיפוח, שמחים בחלקם ונמנעים מכל מעורבות שיש בה מאבק או סיכון חיים. אלה דמויות המתנהלות במזרח התיכון הישן, זה שהיה מרחב אחד גדול וכלל בתוכו גם את פלסטין. לצד גילויים רבים של אחווה וידידות אנושית מעמיד הספר מציאות ברורה של שולטים ונשלטים, המאפיינת כל שלטון פוליטי.
References: 
גלסנר, אריק. "למי יש כוח". מעריב תרבות – ספרות. 30.1.2009. 27; מלצר, יורם. "הלכה לנו״. מעריב ספרות וספרים. 11.2.2005. 26.
