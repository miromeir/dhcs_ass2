Name: טרבס, נגה 
Birth Year: whatdid
Birth Place: מתגוררת בה
Occupation: 
Entry writer: דקל שי שחורי
Entry Value: 
סופרת, עיתונאית
נולדהבירושלים ומתגוררת בה. מצאצאי משפחת מו"ליםממוצא איטלקי, שייסדו את הוצאת טרבס בוונציה מיד עם המצאת הדפוס ופעלו עד עליית מוסוליני לשלטון. במאה התשע-עשרה קיבלו תואר אצולה מהמלך עמנואל על הוצאה מחודשת של וירגיל ודנטה במהדורה מפוארת. בשירותה הצבאי היתה לוחמת בסיירת שריון בזמן מלחמת ההתשה.עם שחרורה מצה"ל נסעה ללמוד תיאטרון בלונדון. המשיכה ללימודי ספרות אנגלית בדבון, אנגליה. נישאה לסטיבן גילפורד, פילוסוף ותיאולוג, ובעקבות עבודתו עברו בני הזוג לארצות הברית, שם התוודעה הן לריקוד, שהמשיך ללוות אותה כל חייה (היתה חברה בלהקת מחול), והן לחיים בקומונה. עם שובם ארצה החלה ללמד סדנאות לכתיבה יוצרת באוניברסיטה העברית בירושלים. כתבה ביקורות על מחול במקומון קול ירושלים והיתה כתבת לענייני ירושלים בעיתון לה מונד דה דבה. 
כתבה את המחזה שמש חצות (1984), שהועלה ב"חאן" הירושלמי בבימויו של מריו קוטליאר. ספר הביכורים שלה, הרומן האיש במעיל הגשם הוורוד (הקיבוץ המאוחד, 1990), זכה לשבחי המבקרים וזיכה אותה בפרס קרן ירושלים על כתב היד של הספר (1989)ובפרס קוגל (1990). המספרת ברומן משחזרת שלושה ימים שבהם בילתה עם אורח מסתורי שהגיע אל הקיבוץ שבו חיה. האורח, רקדן צרפתי שמשרה אווירת קסם בלבושו ובהילוכו החריגים, סוחף אותה לפרשת אהבה ואז נעלם מחייה. הסיפור האינטימי המשכנע (המחברת חשפה בסוף הרומן ובראיונות כי מדובר בפרשה אמיתית) מעוגן בתיאור אמין ומדויק של האנשים החיים בקבוצה סגורה, ש"אינם מחוברים בעבותות אהבה, מה שמחזיר אותנו לנקודת המוצא, שאין אלוהים. גם אם היה כאן פעם ונקרא בשמות זמניים אחרים, כמו דיאלקטיקה או קולקטיב – עתה הוא בבחינת נעדר"(6). הספר תורגם לגרמנית. 
פירסמה שני קובצי סיפורים. צד האהבה (1997) ובו אחד-עשר סיפורים המתמודדים, כשם הקובץ, עם היבטים שונים של אהבה. כך, בין השאר: סיפור על אהבה נואשת של אישה לגבר ("אני קוראת לך"); אהבת גבר לארוסתו והתמודדותו מול הדימוי שלו ואביה ("הפציפיסט"); וטקסט ארוטי שהוא מעין פיוט לירי ("פורנוגרפיה"). הקובץ הר האושר(2008), שהיה מועמד לפרס ספיר, הוא קובץ שמשקף בנושאיו ובתובנותיו את המסעות שעברה טרבס בחייה, כשגם בו, כך נדמה, האהבה, או היעדרה, משמשת בתפקיד מפתח. פירסמה בכמה אסופות, בהן אחד אלוהינו (כרמל, 2008) בעריכת ירון אביטוב ורן יגיל. סיפוריה תורגמו לכמה שפות אירופיות ולהינדי. 
References: 
לבנה, נרי."מי יבין את נוגה טרבס". חדשות מוסף.16.11.1990. 38; הירשפלד, אריאל."בעניין הגעגועים האי-נתפשים". הארץ. 9.11.1990. ב'8; כרמי, נעמה."האהבה האמיתית".הארץספרים. 3.6.1998. 18.
