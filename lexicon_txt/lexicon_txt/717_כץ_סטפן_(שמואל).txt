Name: כץ, סטפן (שמואל)
Birth Year: 1947
Birth Place: -Decin בצ'כוסלובקיה (כיום
Occupation: חוקר ספרות
Entry writer: גלעד מאירי
Entry Value: 
נולד ב-Decin בצ'כוסלובקיה (כיום חלק מהרפובליקה הצ'כוסלובקית) וב-1959 עבר עם משפחתו להתגורר בברוקלין, ניו יורק. השכלתו התיכונית התחלקה לשניים: בבקרים למד בתיכון W. Wingate High-schoolעם שאר בני גילו, ובשעות הערב השלים את לימודי העברית בבית הספרMarshalliah Hebrew High School.ב-1965 החל ללמוד ב-Hunter College ולאחר סיום לימודי התואר הראשון המשיך ללימודי תואר שני ושלישי ב-JTS, הסמינר היהודי התיאולוגי בניו יורק. מכהן כפרופסור לספרות עברית חדשה ומלמד באוניברסיטת אינדיאנה בארצות הברית.
ספרו הראשון ראה אור ב-1985 והיה עיבוד לעבודת הדוקטור שכתב על ש"י עגנון,הגיבור בעיני רוחו. בספר התחקה כץ אחר דמותו של המספר ברומן אורח נטה ללון ובדק את אופני הסיפר שבהם הוא משתמש. ב-1999 פורסם ספרו השני, The Centrifugal Novel: S.Y. Agnon's Poetics of Narrative,שבו העמיק את מחקרו ביצירת עגנון.
אף על פי שעניינו בעגנון ובנרטולוגיה לא תם, פנה כץ לעסוק באפיקי מחקר נוספים, הבוחנים את הספרות בכלים תרבותיים ואידיאולוגיים. עניין זה הוליד את ספרו השלישי,Red, Black, andJew:New Frontiers in Hebrew Literatureשיצא לאור ב-2009 ובוחן את הזהות התרבותית הנבנית בספריהם של סופרים עבריים-אמריקנים על ידי אימוץ מודלים ויצירת סולידריות עם קבוצות מיעוט אחרות שעברו "אמריקניזציה", כגון אינדיאנים ושחורים.
פן נוסף בעבודתו הוא מחקר ייצוגי השואה בספרות העברית-אמריקנית. במרוצת השנים פירסם מאמרים במגוון כתבי עת.
References: 
