Name: כ"ץ, קציעה
Birth Year: 1937
Birth Place: ירושלים
Occupation: חוקרת וסופרת
Entry writer: כץ (מרק), שרה (1930)
Entry Value: 
נולדה בישראל. למדה ספרות ולשון עברית באוניברסיטה העברית בירושלים, וב-1975 סיימה את עבודת הדוקטור בנושא: מסורת הקריאה של קהילת ג'רבה במקרא ובמשנה. מ-1969 החלה מלמדת בחוג ללשון באוניברסיטה העברית, וב-1998 נבחרה להיות חברה באקדמיה ללשון העברית. מתמחה בחקר לשון המשנה על פי מסורות הלשון של יהודי המזרח. 
ספר ביכוריה, הסתיו של ברתה (עקד, 1982), עוסק בהתמודדותה של גיבורת הספר, ברתה, עם מות אמה. ספרה השני, מעגל הנורה (1984), הנו רומן תודעה פסיכולוגי המתאר את מסעה וחיפושיה העצמיים של גיבורת הספר, דיאנה, שמגיל צעיר נידונה לחיי נדודים ועקירה ממקום למקום. פירסמה שלושה ספרים נוספים: נולד בחורף (1991);שמלה דקה, לבנה (2000);המקום שהבית עמד בו (2011).
מבקרת וחוקרת ספרות
נולדה בירושלים. במלחמת העצמאות שירתהבמסגרת קבוצת ביריה. למדה בסמינר למורים "מזרחי", ובהמשך לימדה במחנה לעולים חדשים בראש פינה ובבית הספר במושב חמד, שאותו ייסדה לאחר שעברה להתגורר במושב עם נישואיה. שימשה כמרצה לספרות עם ישראל באוניברסיטת בר-אילן. ב-2003 זכתה בפרס שרת החינוך לתרבות יהודית. פירסמה שמונה ספרים ויותר ממאה מאמרי מחקר וביקורת העוסקים בשירת ימי הביניים ובספרות עברית חדשה. 
הספרים הראשונים שפירסמה התבססו על עבודות התזה והדוקטור שלה והתמקדו בחקר יצירותיהם של דוד שחר וחיים הזז. ספרה האני וגיבוריו בסיפורי דוד שחר (עקד, 1975) בוחן את דמויות המספרים והגיבורים בסיפוריו הקצרים של שחר. ספרה מראות בירושלים של דוד שחר (1985) בוחן את ייצוגי הנוף הירושלמי, הפיזי כמו גם האנושי, ביצירתו של שחר, ויוצא מתוך נקודת הנחה שעיצובו הספרותי של הנוף הירושלמי מבטא את עמדתו האידיאולוגית, החברתית, הדתית והרגשית של המחבר. 
עם זאת, עיקר כתיבתה הביקורתית והמחקרית של כץ מוקדש לשירת ימי הביניים. כתיבתה התמקדה במשוררים הנתפשים כ"גדולי הדור", ובהם משה אבן גבירול, יהודה הלוי ויצחק אבן גיאת. ספריה, שחלקם מהווים אסופות של מאמרים שפירסמה במהלך השנים בכתבי עת שונים, מתייחדים בכך שלצד בחינתם של היבטים פואטיים, תמטיים וז'אנריים, מושם בהם דגש רב על הקשר בין השירים לבין היבטים חוץ-טקסטואליים. כך, המונוגרפיה שכתבה על ר' יצחק אבן גיאת (1994) מתמקדת בניסיון לשרטט את דמותו של האיש ואת יחסיו עם אנשי רוח בני זמנו, מתוך חקר שירי החול של המשורר, כתביו ההגותיים וכתבי היסטוריונים בני התקופה. גם בספרה פיתוחים פתוחים ואטורים (מוסד הרב קוק, 1992), אסופת מאמרים שפירסמה בנושא יצירתו של אבן גבירול, היא בוחנת (לצד עיונים פואטיים, תמטיים וז'אנריים) את שירי המשורר כמקורות למידע אוטוביוגרפי וכן חברתי-היסטורי. 
כמי שעסקה שנים רבות במחקר ובהוראה של שירת ימי הביניים, שמה לה למטרה לקרב קהל רב ליצירות אלה. ביטוי לכך מצוי הן במאמריה והן בספרה בנות השיר הנאוות (1995), אסופת מאמרים המכוונת לקהל משכיל רחב ואף כוללת פרק המוקדש להוראה של שירת ימי הביניים.
קו מנחה נוסף בכתיבתה הנו בחינת השפעתם של משוררי ימי הביניים על יוצרים אחרים, בין אם מדובר במשוררים בני תקופתם ובין אם מדובר ביוצרים עבריים מאוחרים יותר. מהלך מעין זה היא מבצעת בספרה ביאליק בחבלי אבן גבירול (1999), וכן במאמרים שונים הבוחנים את השפעות משוררי ימי הביניים על ביאליק, עגנון ואחרים.
References: 
עבאדי, עדינה. "רומן תודעה". מאזניים נ"ט (3). 1985. 60; רצבי, שלום. "זרימה ומודעות". עתון 77 67-66. 1985. 8-7.
אפרת רבינוביץ 
