Name: עוז, אברהם
Birth Year: 1944
Birth Place: תל אביב,נשוי לטלי
Occupation: מתרגם וחוקר ספרות ותיאטרון
Entry writer: זהבה כספי
Entry Value: 
נולד בתל אביב,נשוי לטלי יצחקי, מעצבת תיאטרון. בעל תארים אקדמיים מאוניברסיטת תלאביב ומאוניברסיטת בריסטול באנגליה,ומכהן מאז 1988 כפרופסור חבר בחוגים לתיאטרון ולספרות עברית והשוואתית באוניברסיטת חיפה. מלמד גם ב"בית צבי" ובאקדמיה לאמנויות המופע בתל אביב, שהיה ממקימיה. בעבר כיהן כראש החוג לתיאטרון באוניברסיטת תלאביב; כחבר ההנהלה האמנותית של תיאטרון "הקאמרי"; כדרמטורג בתיאטרון חיפה; כחבר הוועד המנהל של תיאטרון "אורנה פורת לילדים ונוער"; וכלקטור בתיאטרון "הבימה". 
ערך את מדור התיאטרון בכתב העת עכשיו, ייסד וערך שלושה כתבי עת בינלאומיים בנושאי תיאטרון ומופע: JTD,Assaph ו-Mofa, ושימש מבקר תיאטרון בעיתונים יומיים וב"קול ישראל". היה חבר הוועד הפועל של אגודת שקספיר הבינלאומית, והוא מרכז את קבוצת העבודה "מופעים פוליטיים" במסגרת הפדרציה הבינלאומית לחקר התיאטרון. בשנים 2006-2010 שימש כנשיא האגודה הישראלית לקידום חקר התיאטרון. פעיל בתנועות של השמאל הישראלי,וב-1983 קיבל בשם הוועד לסולידריות עם אוניברסיטת ביר-זית פרס בינלאומי לשלום מטעם הכנסיות החופשיות בשטוקהולם. 
חוקר שקספיר בעל שם עולמי, פירסם ספרים ומאמרים רבים העוסקים ביצירותיו, בהם: שטר החידה: עיונים בסוחר מוונציה(1990, מבוסס על עבודת הדוקטור שלו) והיצירה השקספירית (2006). בקאנון השקספירי רואה עוז מפתח רעיוני ורגשי של תקופה שלמה, המעבר מימי הביניים לעת החדשה וממשטר פיאודלי לראשית כינונה של הלאומיות, אך בד בבד גם מוצא בו זיקות טעונות ורלוונטיות לזמננו.הוא רואה חשיבות מרכזית בהצפתה של רשת הזיקות שמתקיימות בין התיאטרון השקספרי (כמו כל תיאטרון טוב) לבין החיים שמחוץ לתיאטרון – אותן זיקות שבלעדיהן, לדעתו, התיאטרון אינו בעל ערך. 
ב-1999 יצא לאור ספרו החלוצי התיאטרון הפוליטי: הסוואה, מחאה, נבואה,שבו בחן את התיאטרון הפוליטי מבחינה היסטורית, תיאורטית וז'אנרית. בספר מגדיר עוז את התיאטרון הפוליטי כבעל סדר יום מחושב, שמטרתו לשנות את ערכי העולם שמחוץ לגבולות התיאטרון ולאתר מישורי שיח חלופיים לזה המועדף על האידיאולוגיה השלטת.ספרו על כריסטופר מארלו יצא באנגלית ב-2003 בהוצאת Palgrave-Macmillan. 
עוז, המכהן כעורך ההוצאה העברית של כתבי ויליאם שקספיר, תירגם לעברית מחזות רבים מאת שקספיר(המלך ליר, הסוחר מוונציה, רומיאו ויוליה, יוליוס קיסר ועוד), וגם מאת הרולד פינטר (הביתה, הבגידה ועוד), ברטולד ברכט (חיי גלילאו, אופרה בגרוש ועוד), אנטון צ'כוב, אייסכילוס ואחרים,וזכה בפרס על שםעדה בן-נחום על תרגומו לכטוב בעיניכם (1992).
References: 
אביגל, שוש. "משחק מחבואים עם המציאות הישראלית". הארץ ספרים.28.6.2000. 4; כספי, זהבה. "ויליאם שקספיר מחזאי בן-זמננו". הארץ ספרים. 22.5.2007. 10; לאור, יצחק. "על טיבו הקונפורמיסטי של התיאטרון". הארץ תרבות וספרות. 4.2.2000. ב'14. 
