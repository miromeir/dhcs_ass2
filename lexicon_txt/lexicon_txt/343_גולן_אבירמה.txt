Name: גולן, אבירמה
Birth Year: 1950
Birth Place: גבעתיים, גדלה בירושלים
Occupation: סופרת ומתרגמת
Entry writer: חגית רוט
Entry Value: 
נולדה בגבעתיים, גדלה בירושלים ולמדה בגימנסיה העברית "רחביה". את שירותה הצבאי עשתה ב"להקת פיקוד דרום". שיחקה תקופה קצרה בתיאטרון "הקאמרי". בוגרת החוג לתורת הספרות באוניברסיטת תל אביב, שם התמחתה בתרגום, וכן בוגרת החוג ללשון וספרות צרפתית ב"אינסטיטוט קתוליק"בפריז(Institut Catholique de Paris). תירגמה מאנגליתלעברית יותר מעשרים ספרים, בהם הקלאסיקות בית קטן בערבה מאת לורה אינגלס-ויילדר;פיטר פןמאת ג'יימס מתיו ברי;פו הדבוהבית בקרן פו מאת א"א מילן. 
שימשהכתסריטאית בתוכנית הטלוויזיה מה פתאום?!, שהתה בפריז בשליחות העיתון דבר שבו היתה חברת מערכת עד שהצטרפה לעיתון הארץ.מ-1996 היתה חברה בהנהלת מערכת העיתון וכתבה בו מאמרי פובליציסטיקה, בעיקר בנושאי חברה ומגדר. ב-2012 פרשה מעבודתה הקבועה בהארץ, אך היא ממשיכה לכתוב עבורו מאמרים בנושאים שונים. הנחתה את תוכנית הטלוויזיה בקריאה ראשונה ששודרה במסגרת שידורי הטלוויזיה החינוכית בשנים 1999-2007. כיום משמשת כמנהלת "המרכז לעירוניות ותרבות ים-תיכונית" בבת ים‏.
כתבה כמה ספרי ילדים, בהם בועות הסבון של גלי, שתורגם לאפריקנס ולאנגלית, ונעמי ואפרוח לא,שראה אור בארצות הברית ובקמבודיה. כמו כן חיברה את ספר העיון על עצמן: שיחות עם נשים בישראל (1988). ב-2004 ראה אור רומן הביכורים שלה,העורבים, בהוצאת הספריה החדשה. הרומן פורש את סיפורן של שתי נשים: ז'ניה הקשישה, ילידת פולין ואם שכולה, שמזניחה את בתה שנותרה בחיים, ודידי, ילידת קיבוץ, נשואה ואם לבת, המתמודדת עם הבקיעים המתגלים במשפחתה.הספר תורגם לאיטלקית ולגרמנית. כפי שצוין בביקורת, מהספר עולה שהאימהות הנה מצב משברי הן לאם והן לצאצאיה. יש בה רכיב הרסני המשתקף בספר, בין השאר דרך ההקבלה להתנהגות ה"משפחתית" של עורבים וקוקיות, המשמשים כאן כמוטיב מפתח. ב-2008 ראה אור הרומן השני שלה,סימני חיים. 
References: 
בלבן, אברהם. "אמא עורב ואמא קוקיה: 'העורבים' מאת אבירמה גולן". תשע אמהות ואמא: ייצוגי אימהות בסיפורת העברית החדשה. בני ברק: הקיבוץ המאוחד. 2010. 116־133; נוה, חנה. "איך להפוך את 'מחלת האשה', שהיא נשיותה, לזהות חיובית?". הארץספרים. 12.1.2005. 6.
