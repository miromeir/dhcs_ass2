Name: הייטנר, אילן
Birth Year: 1970
Birth Place: רמת השרון
Occupation: סופר וקולנוען
Entry writer: דקל שי שחורי
Entry Value: 
נולד ברמת השרון. למד כלכלה באוניברסיטת תל אביב לתואר ראשון, ומאוחר יותר גם לימודי קולנוע באוניברסיטת ניו יורק. ספרו הראשון, חוכמת הבייגלה, יצא בהוצאה עצמית ב-1998, ורק לאחר שהפך לרב-מכר זכה לחסות של הוצאת מודן, שם יצאו לאור ספריו הבאים. ב-2002 הפיק וביים סרט דל תקציב המבוסס על ספרו.רבי-מכר נוספים פרי עטו היומלךהחומוסומלכתהאמבטיה (2004), שאף תורגם לגרמנית,וקציצות (2008).
ספריו זכו לפופולריות עצומה בקרב בני עשרים ושלושים, ששמחו לגלות ספרים הכתובים בשפה אגבית ויומיומית, הכוללים תובנות פשוטות על החיים ומשלבים הומור ישראלי גס ומוטיבים מקומיים כבייגלה, חומוס וקוטג', שמיוחסות להם משמעויות סמליות. בריאיון לשרי שביט (2008) אמר:"הכתיבה שלי לא מתיימרת להיות ספרות גבוהה. היא רגשית ואמוציונלית כמו כתיבה של יומן [...] אני לא מחפש ביקורות טובות של אנשי מקצוע. מספיק שאנשים אומרים לי שהספר הזה זה עליהם". סיבה נוספת להצלחתו טמונה כנראה בדמות הגבר הכול-ישראלי, כביכול, שהתבגרותו מתוארת בספרים ומבוססת על דמותו שלו, מגולן בחוכמת הבייגלה, רווק תל-אביביבוגר הפקולטה לכלכלה, ועד אריאל בקציצות המתמודד עם התמסדותו המאיימת. 
References: 
לנדאו, תמר. "רשימותהווישטחיותמןהתחומיםהאסורים". הארץ ספרים. 22.12.1999. 7; נוימן, קידה. "ישליחברהוהיאמטגנת". טיים אאוט תל אביב 317. 27.11.2008. 121.
