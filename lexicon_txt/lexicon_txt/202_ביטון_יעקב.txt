Name: ביטון, יעקב
Birth Year: 1974
Birth Place: בארשבע וגדל בראשוןלציון
Occupation: משורר
Entry writer: דרור בורשטיין
Entry Value: 
נולד בבארשבע וגדל בראשוןלציון. רוב ילדותו גדל בבית סבתו. ב-2001 החל ללמוד תסריטאות בבית הספר ע"ש סם שפיגל לקולנוע ולטלוויזיה בירושלים, ומאוחר יותר למד במכללת "עלמא" בתלאביב. שיריו הראשונים פורסמו בכתב העתמטעם. 
אחד מהמשוררים הבולטים ילידי שנות השבעים. שיריו מצליחים להכיל קטבים פואטיים, ובכך ליצור אישיות וקול שיריים מלאים, רחבי מנעד ולא "ספרותיים". רחבוּת וגיוון אלה הם המייחדים אותו מרבים ממשוררי דורו, הנוטים אל הנוסח הלירי המצומצם. בלשונה של הלית ישורון על גב ספרו הראשון: אינָה דָדָה: משירי האֵם הגדולה (כתר, 2007): "זו שירה שהחיים – ולא הספרות – הצמיחו". יש לו שירי רטוריקה וזעם (גם פוליטי) לצד שירים שבהם דקות הבחנה של משורר הייקו; שירי תפילה זכים לצד שירי בְּזוּת וארוטיקה מחוספסים; עידון של שירי אהבה לסבתא שבצדו גם גופניות, שאינה שכיחה בשירה כזו: "אֲנִירוֹצֶהלְהַכְנִיסאֶתהַיָּדעַדהַמַּרְפֵּקלַגּוּףהַזֶּהשֶׁלָּךְ, לִמְצֹא/אֶתהַנֶּפֶשׁהַמְּנֻוֶּלֶתהַדַּקָּההַזֹּאתשֶׁמִתְחַבְּאָה בָּךְ" ("אינה דדה"). כך, על ידי הפיכת מערכת היחסים עם סבתא האהובה לגופנית ואף לארוטית, נמנע השיר מסנטימנטליות וטוען את הזיקה אל הסבתא בכוח שיש בו התמזגות מוחשית, ולא רק רעיונית.
לצד גופניותם הישירה וזעקתם הראשונית של חלק מהשירים אפשר למצוא בהם גם תמונות שיר צלולות, כמו בשיר שיצוטט כאן במלואו: "אֶתְמוֹל אָכַלְנוּ לִפְתָּן/ אַבָּא עָמַד – פּוֹתְחָן שִׁמּוּרִים/ הָאוֹר בַּחַלּוֹן הִתְּרַפָּה/ נִכְנַס פַּרְפַּר הַחֲלוֹם הַשָּׁחֹר/ הִתְיַשֵּׁב עַל מִצְחוֹ/ הָעוֹר בְּפָנָיו מִתְקַּשֶּׁה" (אינה דדה). ביטון מצליח לטעון את השיר בהיסוס שותק, חידתי וטעון. כך הוא עושה גם בשיר "מהגר חלום": "אֲנִיעוֹמֵדלִפְנֵימִטָּתֵךְ/ וְעוֹרֵםעָלַיִךְמִזְוְדוֹתעוֹרסְגוּרוֹת/ מַמְשִׁיךְוּמְהַדֵּקבְּכֹלהָרְצוּעוֹת/ [...]עַדשֶׁכִּסִּיתִיגַּםאֶתעֵינַיִךְ/ וְהֵיכָןשֶׁהָיָההַפֶּהיוֹנֵק/ נוֹצֵץעַכְשָׁואַבְזָםבַּרְזֶלגָּדוֹל" (מטעם 15, 2008). 
זכה בפרס שר התרבות למשוררים בראשית דרכם (2007) ובפרס טבע בפסטיבל השירה במטולה (יוני 2008).
References: 
בורשטיין, דרור. "גם הירח והכוכבים הם חלק מן המקום". הארץ. 10.3.2008. 6, 8;הירש, אלי. "תרופת סבתא: על ספר שיריו של יעקב ביטון 'אינָה דָדָה'". ידיעות אחרונות 7 לילות. 25.1.2008. 23; נאור-פרלמן, סיגל. "יותר משקל של הווה לדברים". מטעם 10. יוני 2007. 60-52.
