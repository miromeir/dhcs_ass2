Name: ליכטש, תומר
Birth Year:  (1978
Birth Place: תלאביב
Occupation: משורר ועורך
Entry writer: גלעד מאירי
Entry Value: 
נולד בתלאביב. למד בתיכון "רוטברג" ברמתהשרון. קיבל תואר ראשון בפילוסופיה ובלימודים כלליים באוניברסיטת תלאביב.עצמאי בתחום הניו-מדיה.  
שירו הראשון שפורסם, "זמן לתזוזה", ראה אור בכתב העת הספרותי המקוון הראשון בישראל, דג אנונימי (ינואר 2001), שאותו ייסד וערך עם אחרים (2004-2001). משמעות השם של ספרו לורם איפסום (2007) היא רצף של מלל חסר משמעות המשמש כממלא מקום בעריכה ובדפוס, שמטרתו לבדוק גופנים. השם הלטיני-קלאסי יוצר את האשליה שלטקסט משמעות רבה וחשובה, אלא שלפנינו פרודיה, לרוב הומוריסטית, על משמעות, קרי: איגיון. זהו ספר קונספט הכולל 507 שירים לא מנוקדים בני שלוש שורות. הפואטיקה של ליכטש משחזרת בו-זמנית אמצעי תקשורת דיגיטליים המתאפיינים באסטרטגיות פואטיות של תמצות ודיוק, תגובית (טוקבק) ומסרון, וכן הייקו. לדוגמה, שיר 025: "לגולם מ-64/ אתה ערבי/ אני באינטרנט לא מהיום". היקף נושאי הספר רחב וכולל נושאים קונקרטיים ומופשטים כאחד: אקטואליה, תרבות פופולרית, אהבה, בדידות ועוד. הוא מתכתב עם סופרים ומשוררים, גברים בלבד. דיאלוג משמעותי וישיר מתקיים עם דוד אבידן וחזי לסקלי, המסמן זיקות לאבות הפואטיים שלו. 
References: 
בורשטיין, דרור. "יצירת השירה בעידן השעתוק הדיגיטלי".הארץספרים. 12.12.2007. 18; הירש, אלי. "כנסו כנסו". ידיעות אחרונות ספרות. 4.1.2008. 31; פרידמן, פאר. "המאשאפשליכטש".טיים אאוטתלאביב 274. 31.1.2008. 109.
