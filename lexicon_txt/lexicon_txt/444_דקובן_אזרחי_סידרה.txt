Name: דקובן אזרחי, סידרה
Birth Year: 1942
Birth Place: וושינגטון וגדלה באזור
Occupation: חוקרת ספרות
Entry writer: יעל דקל
Entry Value: 
נולדה בוושינגטון וגדלה באזור שיקגו, השלימה את לימודי התואר הראשון באוניברסיטה העברית בירושלים ואת התואר השני והשלישי באוניברסיטת ברנדייס, בספרות אנגלית ואמריקנית. משנות השבעים מלמדת באוניברסיטה העברית בירושלים ומשמשת כמרצה אורחת באוניברסיטאות שונות בצפון-אמריקה.כיום היא פרופסור במחלקה לספרות השוואתית באוניברסיטה העברית. 
פירסמה שני ספרים ועשרות מאמרים באנגלית ובעברית, בנושאים הקשורים בספרות על טראומה ובשאלות של אתיקה ואסתטיקה אחרי השואה. ספרה הראשון, By Words Alone: The Holocaust in Literature (1980), עורך טיפולוגיה של ייצוגים ספרותיים של השואה, מספרות תיעודית ועד מיתוס. ספרה השני,Booking Passage: On Exile and Homecoming in the Modern Jewish Imagination (2000), עוסק בפואטיקה של גלות, עלייה לרגל ושיבה ביצירתם של סופרים ומשוררים יהודים מימי הביניים ועד ימינו. היא לקחה חלק בדיונים התיאורטיים-אינטלקטואליים על גבולות הייצוג האמנותי בהקשר למוראות השואה, ועסקה גם בנושאים הקשורים בזיכרון קולקטיבי מול זיכרון אישי, הומור אחרי השואה, שאלות של בעלות על זכות הדיבור על השואה ועוד. זכתה בפרסים רבים, בהם מלגת גוגנהיים לשנת 2007-8.
בנוסף לעבודתה האקדמית, המציעה עמדות ביקורתיות ומפוכחות, דקובן אזרחי פעילה בתנועות שלום בישראל, והיא ממקימי קבוצת דיאלוג של יהודים ופלסטינים. 
References: 
Kahn, Lothar. "By Words Alone: The Holocaust in Literature". World Literature TodayVol. 55, No. 2. Spring 1981. 378; Levitt, Laura. "Booking Passage: Exile and Homecoming in the Modern Jewish Imagination – Book Review". The Jewish Quarterly Review Vol. 92, No. 1/2. Jul.-Oct. 2001. 237-242. 
