Name: חוקרת ספרות 
Birth Year: Jewish Theological Seminaryבניו יורק.
Death Year: נולדה בניו יורק. פרופסור חבר במחלקה לספרות יהודית ומופקדתעל הקתדרה לספרות עברית ע"ש סיימון ה' פביאן ב
Birth Place: 
Occupation: Berkowitz, Mark. "A Place in History". Tikkun 21 (5). 2006. 75; Soker-Schwager, Hanna. "A place in History: Modernism, Tel Aviv, and the Creation of Jewish Urban Space (Review)". Hebrew Studies 49. 2008. 376-379.
Entry writer: אלישע פורת ונינה פינטו-אבקסיס
Entry Value: 
כתבה את עבודת הדוקטור שלה בספרות השוואתית באוניברסיטת ברקלי. בוגרת אוניברסיטת בוסטון בספרות אנגלית ובלימודי יהדות ובעלת תואר שני בספרות אנגלית מאוניברסיטת ניו יורק. לימדה בעבר באוניברסיטת פרינסטון. 
מאז 2005 עורכת שותפה של כתב העת Prooftexts. משמשת כ-Division Head for Modern Hebrew Literature, Association for Jewish Studies.
פירסמה שני ספרים ומאמרים רבים. מחקריה מתמקדים בנושאים שונים הקשורים במרחב ובמודרניזם מתוך עיסוק משולב בספרות עברית, ישראלית ויידית. אחד המאפיינים הבולטים של עבודתה הוא גישתה האינטרדיסציפלינרית לטקסטואליות והתייחסותה לספרות כחלק ממכלול תרבותי שלם, הכולל בין השאר אמנות פלסטית ומרחבים אורבניים ומקיים זיקות שונות להיסטוריה ולאידיאולוגיה.
דוגמה לכך היא חקירתה את בית הקברות הישן בתל אביבכמקום וכטקסט, המבטא את המתחיםבין גלות למולדת ובין טראומת ההגירה ליצירת בית חדש,המאפיינים את הבנייתה הסימבולית והממשית של תל אביב, "העיר העברית הראשונה".
ניתוח זה מופיע בספרה A place in History: Modernism, Tel Aviv, and the Creation of Jewish Urban Space (2006). הספר עוסק בייצור המרחב האורבני של תל אביב על רקע יצירתה של תרבות לאומית חדשה ושינוי היחס שלה למרחב ולהיסטוריה.
דרך קריאה של אתרים ואלמנטים ארכיטקטוניים, ושל הטקסטים הספרותיים, העיתונאיים וההיסטוריים שנכתבו על אודותם, דנה מאן באופנים שבהם הייצור של העיר עיצב ושיקף את התודעה הקולקטיבית הלאומית. היא מדגישה את השכחה וההדחקות שהיו כרוכות בעיצוב התודעה והזיכרון הלאומיים, אך גם את העקבות של התרבות וההיסטוריה היהודיות שהיו שותפות בעיצובם ובעיצוב המרחב. שיטת החקירה מושפעת מתיאוריות ביקורתיות כגון אלה של אנרי לפבר ומישל דה-סרטו, ונדמה שגם משיטת החקירה ה"ארכיאולוגית" של הידע של מישל פוקו.
מחקר זה, שזכה לביקורות משבחות, הוא ביטוי משוכלל של העניין המוגבר של מחקר הספרות העברית והיהודית, ושל דיסציפלינות נוספות,בשנים אלה בסוגיות הקשורות במרחב, במקום ובאורבניות ובחינתן על רקע הפרובלמטיקה של היחסים בין גלות למולדת וטריטוריה, המאפיינת את הספרות העברית ואת התרבות היהודית.
בחינת המפנה המחקרי הזה עומדת בתשתית ספרה השני,Space and Place in Jewish Studies (2012), שעוסק במשמעויות של מרחב בתרבות ובמסורת היהודית. ההתמקדות במרחב ובהיבטים מטריאליים מאפיינת גם את המחקר שלה על היבטים ויזואליים בספרות ועל הזיקה בין טקסט לאמנות פלסטית בתרבות העברית והיהודית. היא בוחנת היבטים אלה, למשל, ביצירותיהם של ביאליק, טשרניחובסקי, פוגל, מנדלשטאם וגם שאגאל ("Visions of Jewish Modernism",Modernism/Modernity, 2006), או בייצוג הנוף הארץ-ישראלי בשירה המודרניסטית העברית ובשירתה ה"ויזואלית" של המשוררת אסתר ראב ("Framing the Native", IsraelStudies, 1999).
References: 
