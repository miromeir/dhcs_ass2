Name: חליף, נורית 
Birth Year: 1936
Birth Place: תלאביב, בת ליוצאי
Occupation: סופרת, משוררת ועיתונאית
Entry writer: חיים  וייס
Entry Value: 
נולדה בתלאביב, בת ליוצאי גרמניה. החלה את כתיבתה במהלך שירותה הצבאי ככתבת במחנה גדנ"ע. עם שחרורה עבדה כעיתונאית בעיתונים שונים, ובהם לאשה ונעמת. עבדה במשך שנים כמנהלת מחלקת התרבות בעיריית רעננה.
כתיבתה, הן בפרוזה הן בשירה, מעמידה במרכזה את חוויית הילדות של בת להורים בני גרמניה שהיגרו לארץ בעל כורחם בשנות השלושים אך מעולם לא התאקלמו בה, ואת קשייה של ילדה המנסה לבנות את עולמה מתוך הזרות הקיומית האופפת אותה. ספרה הראשון,מוסינקה: לחיות את היום למות את הלילה(בוסתן, 1977), הוא רומן המתאר את קורותיה של בת דמותה, מוסינקה, החל משנות ילדותה, במשכנות העוני של יפו של ראשית שנות החמישים, ועד לבגרותה. 
ספר שיריה חוויה גרמנית (עקד, 1993) הוא מינורי ומפויס יותר, ויש בו ניסיון בוגר ובשל לבחינת געגועיה להוריה, כמו גם ביטוי לחרדתה הרבה מפני גילויי אנטישמיות ואפשרותה של שואה נוספת. ספרים נוספים פרי עטה: כנפיים בלי לעוף(1985)וכמו שניצל וינאי (2001).
References: 
ציפר, בני."שבוע של ספרים".הארץתרבות וספרות. 22.3.1985. 19. 
