Name: אבראהים, חנא
Birth Year: 1927
Birth Place: כפר בענה בגליל
Occupation: סופר, משורר, מתרגם ועורך בשפה הערבית
Entry writer: אריאל שיטרית
Entry Value: 
נולד בכפר בענה בגליל. בוגר תיכון בעכו. למד במכללה הערבית בירושלים. שימש כעורך בעיתון הקומוניסטי אל-אתתחאד(1978-1974),וממייסדי המוסף הספרותי שלו, אל-ג'דיד.היה עורך ראשי בעיתון אל-דיאר (1993-1989). תירגם סיפורים רוסיים מאנגלית לערבית. מהדור הראשון של סופרים פלסטינים לאחר הקמת מדינת ישראל.על פי מחמוד גנאים (2008), נחשב לסופר המרקסיסטי החשוב בקרב ישראלים פלסטינים בתקופה שבין 1948 למלחמת ששת הימים. בתקופה זו פירסם סיפורים בעיתונים ובכתבי עת, לרבות אל-אתתחאד, אל-ג'דיד ואל-ע'דד.
חיבר ארבעה קובצי סיפורים קצרים, הראשון שבהם נקרא פרחיבר (דאר אל-אתתחאד, 1972). חיבר גם שלושה רומנים, שני קובצי שירה ואוטוביוגרפיה בשני כרכים: זיכרונות צעיר שלא היגר (1988) ועץ הדעת(1993). בשני הספרים הוא משלב בין היסטוריה אישית לקורות עמו, ובין קורותיו לקורותיהם של אנשים אחרים, פשוטי עם וידועים, כגון המשוררים מחמוד דרוויש ואבראהים טוקאן והסופר אמיל חביבי. הספרים מתמקדים בתקופת המנדט הבריטי ומסתיימים באירוע כיבוש הארץ ב-1948.
אחד מסיפוריו החשובים, "הזיכרון העשירי",שכלולבקובץ פרחי בר (1972, פורסם לראשונה באל-אתתחאד בכותרת "אחרי עשר שנים" ב-1959), מתרחש על רקע יום העצמאות העשירי למדינת ישראל. הסיפור עוסק בשני רועי צאן המקבלים אישור מיוחד להשתמש במים של קיבוץ ליד כפרם. הסיפור מתמקד במחשבותיו של אחד מהם, סעיד, כשהוא חוזר לאדמת משפחתו שהפכה לרכוש הקיבוץ. הסיפור מבקר את מייצגי הסמכות למיניהם, הן יהודים והן ערבים דוגמת המוח'תאר, שממררים את חיי ערביי האזור. כמו כן, בדומה לסיפוריו האחרים של אבראהים, הסיפור מציג תמונה מורכבת של היהודים, כאשר לקראת סוף הסיפור סעיד מוצא אוזן קשבת אצל יהודי תימני, וזה אף עוזר לו לקבוראת שרידיהם של אחיו שנהרגו ב-1948. מוקד הסכסוך בסיפור מתואר, באורח טיפוסי לסופר, כמצוי לא בין שני עמים יריבים אלא בין נציגי מעמדות שונים; כלומר, בין פשוטי העם לבין בעלי הסמכות, ערבים ויהודים כאחד. 
גם הסיפור "מסתננים" פורסם בקובץ פרחיבר (1972). הוא יוצא דופן בספרות הפלסטינית של שנות השבעים משום שבמרכזו מתוארת אישה יהודייה העוזרת לקשיש פלסטיני, לבתו ולנכדתו התינוקת, שמתדפקים על דלתה בחצי הלילה. גם בסיפור זה היהודייה היא ממוצא מזרחי, וגם בו יש הבחנה בין "יהודים טובים" לבין אלה המוצגים כמשרתיו הנאמנים של המשטר המדכא. הסיפור תורגם לעברית על ידי משה חכם, ויצא לאור בקובץ סיפורים פלסטיניים (1997, 15-9).
References: 
القاسم, نبيه. "حنا إبراهيم – الجوال الذي لا يتوقف والتمييز في غربة أبطال 'الغربة في الوطن". القصة الفلسطينية فيمواجهة حزيران:  دراسات نقدية. كفر قرع: دار الهدى. 2007. 92-100; ---. "حنا إبراهيم –وهواجسه اليومية". القصة الفلسطينية في مواجهة حزيران: دراسات نقدية. كفر قرع: دار الهدى. 2007. 100-106;
Ghanayim, Mahmud. "Politics in the Mirror of Fiction". The Quest for a Lost Identity: Palestinian Fiction in Israel. Wiesbaden: Harrassowitz, 2008. 9-30; Moreh, S. "Arabic Literature in Israel". MiddleEastern Studies 3:3. 1967. 283-294.
