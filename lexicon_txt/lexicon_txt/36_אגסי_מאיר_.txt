Name: אגסי, מאיר 
Birth Year: 1947
Death Year: 1998
Birth Place: קיבוץ רמת הכובש
Occupation: סופר ומשורר
Entry writer: אבנר הולצמן
Entry Value: 
נולד בקיבוץ רמת הכובש ב-1947.מנעוריו עסק בציור ובכתיבה. פירסם שירים, סיפורים קצרים וכן רשימות בנושא אמנות בעיתונים ובכתבי עת שונים (הארץ,  דבר, קשתועוד). בשנות השבעים השתתף בכמה תערוכות יחיד. בראשית שנות השמונים זכה במלגהללימודי אמנותבאנגליה, והעתיק את מגוריו לשם. אגסי, אשתו ובנו נהרגו בתאונת דרכים ב-1998.ארבעשניםלאחרמותו, ב-2002,הוצגהתערוכהשכללהציוריםויומניםמעיזבונו,שנתרמהלמשכןלאמנותבעיןחרוד.
ספר שיריו עננים מפסלים צורות ראה אור ב-1969 (הקיבוץ המאוחד), והרומן הגבעות השחורותשל דקוטה ראה אור ב-1987. כמו כן פירסם ספרים בנושאי אמנות (על האמנים יוסף זריצקי ויחיאל שמי). 
עיסוקו בעולם הקיבוץ והאסתטיקה הסוריאליסטית שלו משתקפים ביצירותיו. הרומן הגבעות השחורות של דקוטה הוא מבט בוחן וביקורתי על עולמם של מייסדי הקיבוץ דרך עיניו של הילד זלי, נער קטן מידות ופגיע. זלי בורח מעולמו של הקיבוץ, שבו הוא חש זר, אל עולם של הזיות סוריאליסטיות הלוקחות אותו הרחק מחברת הקיבוץ, על מבוגריה המנותקים וילדיה האלימים, אל מרחבי הפנטזיה המנחמים של החלל ושל אמריקה. ב-2008 ראה אור ספר שמקבץ מבחר ממאמריו: הכד מטנסי: מבחר מאמרים על אמנים, אמנות והתבוננות 1997-1983.
.
ערן, עמירה. "בד ובדיה: מוזיאון של תודעה ומוזיאון של ממשות".אברהם שפירא (עורך).מענית הלב: מנחתדברים למוקיצור. תל אביב: הקיבוץ המאוחד, 2006. 349-356; קשת, שולה. "'מה עובר עליך ילד?': אלמנטים סוריאליסטיים ביצירות של בני קיבוץ". עלי שיח 46. 2001. 81-90.
References: 
