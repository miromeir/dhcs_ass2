Name: מיטווך-מלר, עדנה
Birth Year: 1948
Birth Place: תל אביב
Occupation: משוררת, מתרגמת ועורכת
Entry writer: אביב עקרוני
Entry Value: 
נולדה בתל אביב. בוגרת ביתהספר למזכירות רפואיות-מדעיות במכללה למִנהל והחוג לספרות כללית באוניברסיטה העברית בירושלים. עסקה בעריכת ספרים ותוכניות מוזיקליות של תזמורות קאמריות וסימפוניות ובכתיבה למגזר החינוך המשולב והמיוחד. מתמחה במיצגי שירה בשילוב מוזיקה קלאסית, ג'ז וזמר ישראלי. תירגמה שירה קלאסית ומודרנית מאנגלית, מצרפתית ומגרמנית. שיריה ראו אור במוספי ספרות, בכתבי עת ובאנתולוגיות, ורבים מהם הולחנו, הופיעו בתקליטורים ותורגמו לשפות שונות. ב-1999 ייסדה (עם גילה אוריאל) את הוצאת הספרים בת-קול לספרות יפה. פעילה באגודת הסופרים העבריים והיתה חברת הוועד, חברת אקו"ם ופא"ן.
ספרה הראשון,הים, פורסם ב-1974 (טרקלין), ובעקבותיו פירסמה עוד שבעה ספרי שירה, בהם רקוויאם למנצח (2008) לזכרו של בעלה, המוזיקאי והמנצח עמוס מלר. קלטת השיר "ירח על גן דובנוב" נערכה בשילוב קטעים מוזיקליים, בשיתופה ובהפקתה של התזמורת הקאמרית הישראלית (1997). האנתולוגיות לשירת נשים (בת-קול: עולמה של משוררת, 1995) ולשירת הילד (טל ילדות, 2002) נערכו על ידה בשיתוף עם גילה אוריאל.
מספריה האחרים: מילה חמה (1977); סונטה לכינור ופסנתר (1993);פגישה עם הזמן (1996); בשם האהבה (2000);תיקון לפני חצות (2002).
בשיריה יש פנוראמה רחבה של גוונים, מראות וארצות, עם דגש על מוזיקה, אסתטיקה, אהבה ונשיות, תוך בחינה כנה של יחסי אדם לאדם ואדם למקום.  
זכתה בפרס האישה היוצרת מטעם ויצ"ו (1996) ובמענקי קרן עמו"ס (1996), קרן גולדברג (2001) וקרן תלאביב לאמנויות (2002).
References: 
גוטקינד-גולן, נעמי. "יומן מחורז של סוף האלף". הצופה. 11.4.1997. 6; הרץ טוקר, נפתלי. "שירה נשית עזת ביטוי". נתיב 18 (103). מרס 2005. 83-85; זילבר-ויתקון, אסתר. "סונטה לכינור ופסנתר". פסיפס 25. 1994. 33. 
