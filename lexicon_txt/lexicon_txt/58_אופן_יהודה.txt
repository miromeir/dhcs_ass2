Name: אופן, יהודה
Birth Year: 1922
Death Year: 1997
Birth Place: דל והתחנך בירושלים,
Occupation: משורר, עורךומתרגם
Entry writer: אלישע פורת
Entry Value: 
נולד באלטונה, גרמניה, והתחנך בגימנסיות קיל והמבורג. ב-1938 הוגלה עם אלפי יהודים לזבונשין, פולין, ומשם עלה ארצה כנער עולה בלתילגאלי ב-1939. הצטרףלהכשרת "הנוער העובד והלומד" בקיבוץ נען עד 1941. היה מראשוני הבריגדה היהודית הלוחמת בצבא הבריטי והשתתף במלחמת העצמאות. מאוחר יותר עבד ב"הולנד בנק" והיה מנהל מחלקה בסניף התל-אביבי, עד סגירת הבנק בארץ. שנים רבות היה עורך ועיתונאי בעל המשמר.
למד לתואר ראשון בספרות השוואתית בלימודים מרחוק באוניברסיטת לונדון, ולתואר שני בספרות השוואתיתבאוניברסיטה העברית בירושלים. 
החל לפרסם שיריםב-1950 בכתב העת גליונות בעריכת יצחק למדן. מאז פירסם שירים וסיפורים רבים במוספי הספרות ובכתבי העת המרכזיים. ספרו הראשון, ללא לאן: שירים, עם רישומים של יהודה בקון, ראה אור ב-1961 בהוצאת עקד. ספרו האחרון, מסע חוזר לגרמניה וממנה, יומן דרכים, שירים, ראה אור ב-1994. שיריו מגובשים, חותרים לצמצום, מהודקים ולוכדים את המציאות החיצונית ברצף של תמונות קצרות. מאפיינת אותם הפנייה אל כל החושים: ריח ומגע, ראייה וקול.
כמו כן תירגם שירה מגרמנית: שיריםלרפואהשל אריך קסטנר (1965)ואֹספינִצה(עם איזיא פסח ויהודית כפרי) של זלמה מרבאום-אייזינגר (1983).בסוף שנות השישים כתב פזמונים למלחינים ולזמרים, בעיקרלזמר אריס סאן. שירו "נערה ממש אוצר" היה להיט גדול. 
‬אופנהיימר, יוחאי
(1958)
משורר, חוקר ספרות ומבקר
נולד, גדל והתחנך בירושלים, שבה הוא מוסיף להתגורר. אביו, בנימין אופנהיימר, היה פרופסור ומרצה למקרא, ואמו, רבקה שץ-אופנהיימר, היתה פרופסור ומרצה לפילוסופיה יהודית ולחסידות. את לימודיו הגבוהים עשה באוניברסיטה העברית בירושלים: הוא בוגר החוגים לספרות גרמנית ולמחשבת ישראל ומוסמך החוג לספרות כללית והשוואתית. עבודת הדוקטור שלו עסקה בשירתו של אבות ישורון ויצאה לאור כספר בשםתנו לי לדבר כמו שאני: שירת אבות ישורון (1997). לימד באוניברסיטה העברית בחוג לספרות כללית והשוואתית (1988). ב-1994 החל ללמד בחוג לספרות באוניברסיטת תלאביב. ב-2012 התמנה לפרופסור חבר. 
שירו הראשון התפרסם במוסף הספרות של ידיעות אחרונות בנובמבר 1978. ספרו הראשון,עולם שנה נפש (מרתף 29 ליד עקד, 1981), זכה בפרס הרי הרשון של האוניברסיטה העברית ובפרס אקו"ם. מאז הוציא לאור עוד ארבעה ספרי שירה, שמהם עולה תמונה של משורר משכיל, לירי, אירוני ומלוטש, מודע מבחינה פוליטית וחברתית ומקיים דיאלוג רחב עם השירה העברית והאירופית, עם האמנות המודרנית, עם המקרא ועם המיתולוגיה היוונית. 
ספרו השני,מחסומים (1989), ממשיך את הקו של ספרו הראשון, והוא התשוקה למקוריות סגנונית, לחדשנות ולעומק, וזאת גם על חשבון בהירות האמירה. מפנה החל בספרו השלישי,רקמות (1997), והמשיך להתפתח גם בספריו בשש אחרי הצהריים(2000) וממשלת הלילה (2006). שירתו נעה לעבר לשון דיבורית יותר, תוך איפוקו של היסוד החידתי שאפיין את הקבצים הקודמים. סוגיות מרכזיות כאן הן חייו האישיים-משפחתיים ותודעתו הלאומית. הוא עוסק בילדיו ובהוריו, כמו גם במחאה נגד השליטה הישראלית ביהודה ושומרון ונגד מלחמה בכלל. עם זאת, הוא אינו זונח את נושאי שירתו המסורתיים. למשל, בממשלת הלילה ישנו מחזור של עשרה שירים המקיים דיאלוג עם יצירות של ציירים אירופיים מהברוק ועד למודרנה. בקובץ זה הוא חורג ממנהגו שלא להיעזר בצורות שיריות פורמליות, וכותב סונטים העוסקים בנושאים יומיומיים, שאינם אופייניים לרוח הסונט הקלאסי. 
בתחום המחקרי פירסם שלושה ספרים בנוסף לספרו הנזכר על שירת ישורון. הראשון: הזכות הגדולה לומר לא: שירה פוליטית בישראל (2003), על ההיבטים של הסכסוך הישראלי-ערבי ביצירתם של משוררים מודרניים, החל במשוררים שפעלו לפני קום המדינה, כגון אורי צבי גרינברג, נתן אלתרמן ואלכסנדר פן, וכלה במשוררים שפעלו אחרי הקמתה, כמו דליה רביקוביץ, מאיר ויזלטיר ורמי דיצני. השני: מעבר לגדר: ייצוג הערבים בספרות העברית והישראלית 2005-1906(2008), עוסק בהיבטים של הסכסוך הישראלי-ערבי כפי שהם באים לידי ביטוי בפרוזה העברית.והשלישי: מה זה להיות אותנטי:שירה מזרחית בישראל (2012), עוסק, כפי שמוגדר בכותרתו, בתופעה ספרותית-חברתית שאופנהיימר הוא מחלוצי העיסוק המחקרי-שיטתי בה.
זכה פעמיים בפרס ברנשטיין לביקורת ספרות (1988, 1993), אולם מסוף שנות התשעים צימצם מאוד את כתיבת הביקורת והתמקד במחקר. 
References: 
אלעד-לנדר, פנחס. "שירתו המסכמת של יהודה אופן". מאזנייםנ"ב (2). 1981. 138-135; בסר, יעקב. "אני בא מכיוון אחר: ראיון עם יהודה אופן בצאת ספרו 'מסע חוזר לגרמניה וממנה, יומן דרכים'". על המשמר דף לספרות. 23.9.1994. 18; מזור, יאיר. "תמונת מחזור".עתון 77 253. 2001. 20-16.‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬
