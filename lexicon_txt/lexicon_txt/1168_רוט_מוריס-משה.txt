Name: רוט, מוריס-משה
Birth Year: 1933
Birth Place: צרפת להורים ממוצא
Occupation: סופר
Entry writer: הוס, אברהם. "אחרים שכאלה". מאזנייםע"ח (3). 2004.36-35; מאירי, גלעד. "סנטימנטליות והומור ב'אלופות הברידג'". דימוי 24.2005. 64, 78.
Entry Value: 
נולד בצרפת להורים ממוצא הונגרי שהגיעו לצרפת דרך בלגיה. נולדו להם עשרה ילדים, ורוט הוא השביעי. כשהיה בן חמש, הוא ושניים מאחיו נמסרו לפנימיות קתוליות, בגלל עוני המשפחה ומצוקתה. ילדותו נקטעה בפרוץ מלחמת העולם השנייה. במאי 1940 הפגיזו הגרמנים את העיר ננסי, שם התגוררה המשפחה, ופגז הרג לעיניו את אחד מאחיו. המשפחה עברה לדרום-מערב צרפת, כדי למצוא מקלט בעיר טולוז ובסביבותיה, והוא מצא את עצמו מתגלגל במשפחות שונות לפרקי זמן קצרים, ואחרכך במנזרים קתוליים. זמן-מה חי במשפחה של איכרים צרפתים, שם חש מועקה ובדידות. באוקטובר 1944, לקראת סוף המלחמה, שבה נספה האב במחנה ריכוז, הגיע לארץ עם שניים מאחיו. תחילה היה במסגרת "עליית הנוער", אחרי כן עסק בנגרות אמנותית, ומאוחר יותר הפך לצייר מוערך שלמד במסגרות שונות, כולל בפריז, והציג תערוכות רבות בארץ ובחו"ל.
כתב בעברית ובצרפתית, כשבנוסף מתנגנת בראשו היידיש ששמע בילדותו בבית הוריו. בשנות התשעים פירסם בצרפתית את הספר האוטוביוגרפי ילד תרנגול, המתאר את קורותיו בילדותו מלאת התלאות, עד עלייתו ארצה (בעברית פורסם הספר ב-1998). לליטוש הטקסט נעזר באחיו גבי, עיתונאי, מתרגם וסופר השולט היטב בצרפתית. גם שני ספריו הבאים פורסמו תחילה בצרפתית, אף שחלק מהחומרים נכתבו בעברית. בשניהם המשיך לספר על עצמו ועל עולמו, כשענן ללא שמיים (פורסם בעברית ב-2001) הוא סיפור בגרותו, ובשניים שהם אחד (פורסם בעברית ב-2007) הוא מתאר את "המלחמה בין שתי השפות, העברית והצרפתית". בכל ספריו בולטתשפה לירית, ציורית מאוד. היבטים חשובים אחרים בספריו הם הרגש היהודי החזק, הרקע הדתי של משפחתו והשיח המורכב שבינו ובין אלוהיו.
References: 
יעוז-קסט, חנה. "אני מצייר במילים: שיחה עם הצייר והסופר משה רוט לרגל צאת ספרו האוטוביוגרפי'ענן ללא שמיים'". פסיפס 52. 2002. 50-49;תלמי, לאה. "מצייר במילים". הארץ ספרים. 16.10.2002. 6. 
‬
יאיר בירן
רוטנברג, אבנר
(1943)
סופר
נולד בחיפה. למד פילוסופיה וקבלה באוניברסיטה העברית בירושלים, ופילוסופיה באוניברסיטת אדלייד באוסטרליה. כיהן כסגן מנהל האגף לתרבות בעיריית ירושלים, ופירסם סקירות על התרבות בעיר בבמות שונות, בהן הפרק "תרבות ואמנות בירושלים" בלקסיקון עיר בסבך (2003) והפרק "היצירה התרבותית בירושלים" באלבום 40 שנה בירושלים (2008). 
משנות השמונים מפרסם סיפורים בכתבי עת לספרות, בהם מאזניים ועתון 77. ב-1975 הועלה בתיאטרון "החאן" בירושלים מחזה שכתב על פי ספרו של אריך קסטנר, 35 במאי. שנה מאוחר יותר ראה אור ספר שירי הילדים גלויות הביתה (1976). הספר כולל שירים הכתובים כגלויות שכותב האב, אבנר, לילדיו ממלחמת יום כיפור. ב-1988 ראה אור ספר שירי הילדים הפילים בים.
ספרו הראשון למבוגרים, ספר הסיפורים נדודי שינה, ראה אור ב-1984 (צ'ריקובר) וזיכה אותו בפרס ניומן לביכורי יצירה מטעם בית הסופר בירושלים. סיפורים אלה הם בעלי עלילה רופפת ולשון תמציתית, וגיבוריהם שקועים פעמים רבות במצבי הזיה או חלום. ב-1992 ראה אור ספרו הקפיצה. זהו רומן העוקב בעיקר אחר קורותיהם של עולים מרומניה שהגיעו לארץ ישראל המנדטורית. בכל פרק דמות אחרת עומדת במרכז, וניכר יחסו האירוני אך המלא חמלה של הכותב כלפי דמויותיו. היבט זה הוזכר גם בביקורת ביחס לספרו אלופות הברידג' (2003). זהו רומן סיפורים, שבו המספר הצעיר מתאר את קורותיהם של בני משפחתו המבוגרים. חלק מהסיפורים הופיעו קודם לכן בבמות שונות: בכתבי העת רב-קול, מאזניים, אפיריון, וכן בספריו הקודמים, כסיפור בספרו נדודי שינה וכפרק ברומן הקפיצה.
