Name: אביבי (ווליבלר),ברוך
Birth Year: 1912
Death Year: 2002
Birth Place: 
Occupation: סופר ואיש חינוך
Entry writer: אביב עקרוני
Entry Value: 
 נולד בעיירה קובל, פולין. בגיל עשרים החל לעבוד כמורה בבית הספר היהודי "תרבות" בוורשה, שם ראה אור ספר לימוד שכתב בשםהמולדת העברית (1938). לאחר כמה ביקורים קצרים בארץ עלהב-1939 ועבד כמורה בבית הספר היסודי ע"ש ביאליק בדרום העיר.לאחרמכן כיהן במשך שנים רבות כמנהל אגף החינוך בעיריית תלאביב וכיו"ר ארגון המנהלים של אגפי החינוך בישראל. כמו כן היה פעיל באגודת הסופרים ובהסתדרות המורים. כתב יותר ממאה ספרי לימוד והתמקד בנושאי תנ"ך והיסטוריה. רוב הספרים נכתבו בשיתוף עם נתן פרסקי, נחום גבריאלי ופרופ' אברהם מינקוביץ.
יצירתו כוללת עשרה קובצי סיפורים קצרים, מספרו הראשון, כנפי רוח(נ' טברסקי, 1954), ועד ספרו האחרון,כה חיכיתי לך (1999), שאף תורגם לאנגלית. בסיפוריו מופיעות, לפי דבריו של ג' שופמן על גבי הכריכה האחורית של ספרו הקירקס הזה: סיפורי אהבה: "חטיבות חיים גרעיניות, שניצודות רק בעיניו של משורר" (1995). הסיפורים מתארים גילויים שונים של החיים, שיש בהם מן העצב ומן השמחה גם יחד. ייחודו בתמונות המתארות פכים קטנים של חיי היומיום בנימה חמה ואנושית. האדם מתגלה בסיפורים בסבלו, ברגעי בדידותו ובכמיהתו למחוות של אהבה ושל רחמים ומחילה. לשון הסיפורים ישירה, פיוטית במהותה, אך נטולת מנייריזם או מליציות. 
References: 
נמדר, רובי ואורציון ברתנא. "המפגשים של אביבי". מאזניים ס"ו (9). 1992. 37-38.
