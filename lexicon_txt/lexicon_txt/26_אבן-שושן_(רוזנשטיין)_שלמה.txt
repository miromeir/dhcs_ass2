Name: אבן-שושן (רוזנשטיין), שלמה
Birth Year: 1910
Death Year: 2004
Birth Place: מינסק, בלארוס
Occupation: מתרגם, עורך וסופר
Entry writer: אלישע פורת
Entry Value: 
נולד במינסק, בלארוס. זכה לחינוך עברי מאביו, חיים דוד רוזנשטיין, שהיה סופר עברי. עלה ארצה ב-1925, למד בבית הספר החקלאי "מקווהישראל". נדד בארץ ועבד בחקלאות ביישובים שונים, עד שהצטרף ב-1937 לגרעין המייסדים של קיבוץ שדהנחום, שבו הקים את ביתו וחי כל שנותיו.אחיו של המילונאי הנודע אברהם אבן-שושן, שעל חייו פירסם את הספר אברהם אבן-שושן, מחנך ומילונאי, פרקי ביוגרפיה (1999). 
את יצירותיו הראשונות, שירה וסיפורת, פירסם בעיתון "הנוער העובד"במעלה(1931). היה מעורכי העיתונים הקיבוצייםמבפנים וצרור מכתבים ומהעורכים הראשונים בהוצאת הקיבוץ המאוחד. ערךאת כתבי פניה ברגשטיין, יצחק קצנלסון, ספרי זיכרון לאישים ולקהילות ועוד.
מוכר בעיקר כמתרגם פורה. תירגם עשרות ספרים שכתבו גדולי היוצרים היהודים ברוסית וביידיש ומיצירותיהם של גדולי הספרות הרוסית. בין השאר:אנשי פאנפילוב מאת אלכסנדר בק(1946); בחלום ובהקיץ: סיפורי ילדיםמאתיצחק קצנלסון(1955); כביש הנלהבים: שיריםמאת יבגני יבטושנקו(1962); כיוון לא צפוי: שירים, מקורותרגום מאת פרץ מרקיש(1978); שירים מאת אוסיפ מנדלשטם(2000); ושירים מאת מרינה צווטאייבה(2002). קשר קשרים עם כמה מהיוצרים היהודים בברית המועצות לשעבר כאשר אלה היו אסורים, כגון: בוריס דב גפונוב, דוד מרקיש ואחרים.
References: 
בדאור, שמוליק. "העברית עודנה חיה". קיבוץ מוסף לדבר 30. 26.7.1989. 6-7; בירן, דני. "כחכות שלמה".על המשמר הדף הירוק 258. 29.11.1988. 14.
