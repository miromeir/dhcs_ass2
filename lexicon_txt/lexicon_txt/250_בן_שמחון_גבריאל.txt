Name: בן שמחון, גבריאל
Birth Year: 1938
Birth Place: עיירה ספרו שבמרוקו
Occupation: סופר, משורר, מחזאיותסריטאי
Entry writer: רון לסרי
Entry Value: 
נולד בעיירה ספרו שבמרוקו. עלה לישראל ב-1947 עם משפחתו באוניית המעפילים "יהודה הלוי", שנתפשה בדרכה ויושביה שולחו למחנה מעצר בקפריסין. משם עלה עם אחיוב"עליית הנוער" ולבסוף התאחד עם משפחתו שהתיישבה בחיפה.
התגייס לצנחנים ולחם במבצע קדש. למד ספרות ומקרא באוניברסיטה העברית בירושלים, ובמקביל פירסם שירים ראשונים במוספי הספרות בעיתונות ובכתבי העת גזית וקשת. ספר שיריו ימות שקט וחול(מחברות לספרות, 1965) זיכה אותו בפרס קרן אנה פרנק. שלח ידו בכתיבה עיתונאית כחבר מערכת מעריב, ומאוחר יותר, לאחר רצח רבין, פירסם טור שבועי בעיתון דבר ראשון. לאחר מלחמת ששת הימים נסע ללמוד באוניברסיטת הסורבון בפריז, וכתב עבודת דוקטור שעסקה ביחסים בין הטרגדיה היוונית לקולנוע. ב-1972 החל ללמד תיאטרון וקולנוע באוניברסיטת תל אביב והיה ממייסדי החוג לקולנוע, שבו פעל עד צאתו לגמלאות, בדרגת פרופסור מן המניין.
מחקריו עוסקים בעיקר בקולנוע האיטלקי, ומתמקדים ביוצרים מיכלאנג'לו אנטוניוני,פייר פאולו פאזוליני ופדריקו פליני. יצירתו של האחרון היוותה את מרכז כתיבתו ועליה כתב את ספרו אישה עם שלושה שדיים: נשים בקולנוע של Fellini, שהתפרסם ב-2004.  
מחזהו הראשון, מלך מרוקאי: דרמה קבלית בשלוש מערכות, התפרסם ב-1980 והועלה  בתיאטרון "הבימה", בליווי מוזיקלי של להקת "הברירה הטבעית". המחזה תורגם לצרפתית והיווה תשתית לתסריט המשיח. המחזה מתאר את היסחפות יהודי ספרו בלהט משיחי. ממחזותיו הנוספים: 1948,שהועלהבתיאטרון אוניברסיטת תל אביב בעיבוד של  פרופ' חנה הכהן, והדרך לירושלים– המסע של אונייתהמעפיליםיהודה הלוי.
פירסם שלושה קובצי סיפורים. האחרון שבהם, פנטזיה מרוקאית(בליווי מתכונים מהמטבח המרוקאי), התפרסם ב-2009. הפיק שני סרטים תיעודיים: השיבה הביתה, הבודק את שורשי המחזה מלך מרוקאי, יצא ב-1984 ומוצג בבית התפוצות; והסרט על גבריאל בן שמחון ובנו יונתן (2010), המתחקה אחר מסעם של האב ובנו בעקבות גלות יהודי מרוקו. ב-2011 הוציא את ספר המחזות אבשלום: ציון חמדתי. 
References: 
אורין, דן.הבעיה העדתית בתיאטרון הישראלי. תל אביב: האוניברסיטה הפתוחה. 2004. 188-171; לוי, תום."אחרית דבר". חתונה בכותל.תל אביב: הוצאת הקיבוץהמאוחד. 2007. 108-103;קמחי, רמי. "איפה הנשים כולן, שאהבנו? (הן כאן)". מאזנייםע"ט(5-4). 2005. 68-67.
