Name: זינגר, נקודא
Birth Year: 1960
Birth Place: נובוסיבירסק, רוסיה
Occupation: מתרגם, עורך וסופר
Entry writer: זיסי סתוי
Entry Value: 
נולד בנובוסיבירסק, רוסיה. למד במכון לתיאטרון, למוזיקה ולקולנוע בלנינגרד.עלה ארצה ב-1988. עורך כתב העת הדו-לשוני (עברית ורוסית) נקודתיים, עם רעייתו גלי-דנה זינגר.
תירגם לרוסית שלושה ספרים: מישהו לרוץ איתו(2003) של דויד גרוסמן;המסע לאור כשדים (2002)וקיץ בדרך הנביאים(2004)של דוד שחר. כמו כןתירגם סיפורים וקטעי פרוזה מאת מנשה לוין, דן צלקה,מאיר שלו, מיכל גוברין, אתגר קרת, שהם סמיט, אלכס אפשטייןואחרים.
תירגם מרוסית לעברית קטעי פרוזה רבים מאת מחברים ישראליים כותבי רוסית. פירסם קטעי פרוזה מקוריים בעברית בכתבי העת גג ונקודתיים, באנתולוגיה רוחות הרפאים של ישראל ובמוסף הספרות של מעריב. מסותיו בעברית על השירה הרוסית הנכתבת בישראל פורסמו בכל גיליונות נקודתיים. ספריו ברוסית: כרטיסים בקופה, רומן עם רקע אוטוביוגרפי; התיק הנעלם,רומן מיסטי ירושלמי.
ב-1991, בשיתוף עם רעייתו, פירסם ברוסית "מניפסט של ניאו-אקלקטיזם" שמתווה קווים מנחים לפעילותו כאמן וכאיש ספרות. בהתאם למה שכותבי המניפסט כינו "ניאו-אקלקטיזם", הפרוזה הרפלקטיבית שלו דחוסה בטירופים פואטיים ומטשטשת גבולות בין ההווה לעבר הממשי והמיתי, בין ריאליזם לכתיבה פנטסטית, בין נונסנס למציאות, בין ההוויה הרוסית לישראלית.  במקורות ההשפעה המובהקים שלו אפשר למנות את הפרוזה של את"אהופמן, דניאיל חארמס וונדיקט ירופייב.
References: 
אבלמוניץ, קירה. "כשהגיבור פונה למספר ושואל: מדוע אינך כותב אותי בעברית?". הארץ. 21.11.2006.
