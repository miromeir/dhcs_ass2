Name: בונים (בִּינֶם),הלר
Birth Year: 1908
Death Year: 1998
Birth Place: וורשה, למד בחדר
Occupation: משוררבשפת היידיש
Entry writer: עופר דינס
Entry Value: 
נולד בוורשה, למד בחדר ובישיבה. החל לפרסם בראשית שנות השלושים. חבר לחוגים קומוניסטיים והחל לכתוב שירה פרולטרית. ב-1932 הופיע בוורשה ספרו הראשון, אין אומרו פון טעג ("בסער הימים"). בשנים 1939-1937 שהה בפריז כמהגר בלתיחוקי. עם פרוץ מלחמת העולם השנייה נמלט לברית המועצות, שם המשיך את פעילותו הספרותית. ב-1948 חזר לפולין והיה מהדמויות הבולטות בזירה של ספרות יידיש שם לאחר מלחמת העולם השנייה. ממפעליו: ערך את האנתולוגיה דאָס ליד איז געבליבן ("השיר נותר", ורשה, 1951),שבההתפרסמו לראשונה יצירות מן המחנות והגטאות של סופרי יידיש שנספו בשואה. 
ב-1956 יצא מפולין לביקור בישראל. ישב תקופה קצרה באירופה, ולאחר מכן התאזרח בארץ. שירים שכתב באותה עת משקפים את המשבר האידיאולוגי החריף שחווה עקב גירוש היהודים מפולין בידי שלטון גומולקה באותן שנים. התפנית האידיאולוגית של הלר עוררה פולמוס בעולמה של ספרות היידיש. בין השאר הוא הותקף בידי יעקב גלטשטיין, הבכיר בקרב משוררי היידיש באמריקה, שעירער על תקפותו של אותו חשבוןנפש וקרא להלר לחדול מכתיבה.
הקבצים הראשונים שהוציא בישראל משקפים את ניסיונו לברוא את עצמו מחדש כמשורר יהודי ולהתנער מן הנדבך האידיאולוגי-מרקסיסטי בכתיבתו. המחזור ביים ראנד ("בשוליים", 1957) כולל מבחר משיריו הקודמים לצד שירים שטרם פורסמו, תוך ניסיון להעמיד בחזית את העיסוק בזהות יהודית ובגורל העם היהודי. נייע לידער ("שירים חדשים", 1964), אוסף שיריו הראשון של שירים שנכתבו בישראל, הוא אולי חשבון הנפש הנוקב והמורכב ביותר של האליטה היהודית שהוגלתה מפולין הקומוניסטית בעליית גומולקה. חלק מהשירים בספריו המאוחרים, כדוגמת דאָס צוגעזאָגטע וואָרט ("המילה המובטחת", תל אביב, 1980), משמרים את אותה איכות ייחודית של חשבוןנפש אינטימי. 
ב-1995 ערכו הבמאי נדב לויתן ואשתו הזמרת חוה אלברשטיין סרט תיעודי על ספרות יידיש בישראל, מוקדם מדי לשתוק, מאוחר מדי לשיר (1995), ובו נועד להלר תפקיד מרכזי. אלברשטיין הלחינה כמה משיריו וביצעה אותם בתקליטיה. תרגומים לשיריו של הלר הופיעו בכתבי עת ספרותיים שונים, ובהם מאזניים ועיתון 77. 
References: 
חלמיש, מרדכי. יידישבישראל: עלסופרים, משוררים, אמנים. תלאביב: עקד. 1990. 114-88; ינסוביץ', יצחק. "המשורר בינם הלר". מאזניים נ' (5-6). 412-408.
