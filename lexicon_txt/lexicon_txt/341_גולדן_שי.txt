Name: גולדן, שי
Birth Year: 1971
Birth Place: חיפה ובגיל שש
Occupation: סופר ועיתונאי
Entry writer: אסנת אלדר
Entry Value: 
נולד בחיפה ובגיל שש אומץ עם אחיו הגדול על ידי משפחתו הנוכחית. למד לתואר ראשון בספרות השוואתית באוניברסיטת בר-אילן. את התואר השני בספרות עברית למד באוניברסיטת בן-גוריון בנגב. למד לתעודת הוראה במכללת לוינסקי. בעל תואר במשפטים. את דרכו העיתונאית החל במדורי הספורט והתרבות בפורטל האינטרנט וואלה!, בנוסף היה מבקר הטלוויזיה של עיתון ידיעות אחרונות, עורך מוסף התרבות של עיתון מעריב, סמנכ"ל תוכן וערוצים ב"ענני תקשורת" ומבקר הטלוויזיה והתרבות של עיתון הארץ.בשנים 20092011 ערך את המוסף של עיתון הארץ ומ-2011 משמש כסגן עורך בעיתון מעריב. 
בכתיבתו העיתונאית הוא בוחן סמלים שונים שמעצבים את החברה הישראלית בהקשרים חדשים ומפתיעים, ובכך הוא מספק לקוראיו נקודת תצפית חדשה על החברה הישראלית. הוא חוזר ובודק את השפות התרבותיות שהתפתחו בעשורים האחרונים במדינה ואת תרומתן ליצירת תרבות מגוונת ומרובדת.
ב-1999 ראה אור בהוצאת ספרית פועלים הרומן האהבה כמחלה חשוכת מרפא. ב-2003 ראה אור הרומן בא לך להיות אלוהים? ספרו השלישי,המפצח: רומן מתח פסיכולוגי,הופיע ב-2004. ב-2008 ראה אור הרומן האוטוביוגרפי שלו,הבן הטוב. כתיבתו הספרותית מציגה בפני הקוראים עולם רגשי עמוק ומורכב. הוא אינו חושש לחשוף את עולמו האישי ופותח לקוראיו חלון לחייו ולנפשו. יצירתו יונקת מאנרגיה וידויית והכתיבה משמשת לו ככלי לריפוי נפשו וכשופר לביטוי תפישותיו בנוגע לסוגיות יסוד כגון משפחה, זוגיות ועוד.
References: 
ולדן, איתי."הבית הוא היכן שנמצא הכאב".טיים אאוטתל אביב39-37. 15.1.2009. 324;ורבין, רנה. "זכות המחבר לא לראות את הקוראת". הארץ ספרים. 2.10.2002. 10; מלצר, יורם. "מביא בהפוכה". מעריבספרות וספרים. 27.8.2004. 24.
