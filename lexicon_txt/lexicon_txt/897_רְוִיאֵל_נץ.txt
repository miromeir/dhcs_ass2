Name: רְוִיאֵל, נץ
Birth Year: 1968
Birth Place: תל אביב, בנם
Occupation: משורר ומסאי
Entry writer: דקל שי שחורי
Entry Value: 
נולד בתל אביב, בנם של קורינה הסופרת ויואל נץ. היה תלמיד מחונן, וסיים תואר ראשון בהיסטוריה באוניברסיטת תלאביב בגיל תשע-עשרה. שירת בחיל החינוך, שם הכיר את הסופרת מאיה ערד, והשניים נישאו ב-1994. בריאיון לדליה קרפל (2003) אמרה ערד כי "מבין שנינו הוא בעצם המשורר בנפשו". המשיך לתואר שני באוניברסיטת תלאביב וללימודי דוקטורט באוניברסיטת קיימברידג'. התמחה בתולדות המדע העתיק, ומ-2004 הוא משמש כפרופסור מן המניין באוניברסיטת סטנפורד בארצות הברית. פירסם ארבעה ספרים, הראשון בהם ב-1999, העוסקים בהיסטוריה של המדע, של המתמטיקה היוונית במיוחד, כולם בהוצאת קיימברידג'. כמו כן תירגם לאנגלית את מכתבי ארכימדס (2004). ספר מדע פופולרי שכתב עם ויליאם נואל, הקודקס של ארכימדס: הסיפור המרתק על כתב-היד המדעי החשוב בעולם, ראה אור ב-2007 ותורגם לשפות רבות, בהן לעברית (2007). 
פירסם ספר שירים אחד: עדיין בחוץ(שופרא, 1999). השירים מייצגים את מה שיהפוך למשנתו הסדורה: שירה מחורזת, רבים מהשירים אף בצורות קלאסיות כסונטות. יורם סלבסט (1999) כתב כי אף שמורגשת בספר השתעבדות לחריזה, הוא מהווה "תרומה חשובה לשירה חושבת". לאחרונה הוסיף אחרית דבר לתרגום חדש של יבגני אונייגין לפושקין (2012), פרי עבודתו של אביו.   
פירסם סדרת מאמרים בכתב העת הו!, שכונסו בצירוף מאמרים חדשים בספר מקוםהטעם: מסותעלספרותישראליתביןצלילוהיסטוריה (2008). המסות מהוות "כתב הגנה שיטתי ומרשים על הפואטיקה של 'הו!', ובראש וראשונה על האפשרויות הרבות הגלומות בשירה חרוזה ושקולה" (הירש, 2008). הספר זכה לכמה תגובות צוננות, שעיקרן הבחירה הטכנית בחרוז ובמשקל כפתרון לצמצום השפעתה של השירה על התרבות בישראל כיום. 
References: 
הירש, אלי."על פי תהום".ידיעות אחרונות7 לילות. 6.6.2008. 23; סלבסט, יורם."שירה תחת המזגן". עתון 77 236. 1999. 10-11; קרפל, דליה."פושקין, מאחוריך".הארץ מוסף. 14.11.2003.
