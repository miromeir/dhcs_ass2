Name: בראל, נוית
Birth Year:  (1977
Birth Place: גדלה באשקלון,בת להורים
Occupation: משוררת, מתרגמת ועורכת
Entry writer: יובל פז
Entry Value: 
נולדה וגדלה באשקלון,בת להורים יוצאי לוב שעלו לישראל ב-1949 ושכלו את בנם בכורם במלחמת יום הכיפורים. למדה בבית הספר התיכון "אורט" ע"ש הנרי רונסון. למדה פסיכולוגיה וספרות משווה באוניברסיטת בר-אילן ובוגרת החוג לתורת הספרות באוניברסיטת תלאביב. בעלת תואר מוסמך בספרות מאוניברסיטת תלאביב.משמשת כעורכת ספרות מקור בהוצאת ידיעות אחרונות.
ב-2004 החלה לפרסם שירים בכתביעת לספרות. ספר שיריה הראשון,רֹשֶם,ראה אור ב-2005בהוצאת גוונים. זו שירה המשרטטת מציאות קיומית אפופת מתיחות בין זיכרון לשכחה, בין השפע האינסופי שבבסיס ההוויה למסגרת המוגבלת שבה ניתן להביע אותו באמירה פואטית. תהליך הכתיבה רומז להתכנסות פנימה ולעתיד מצמצם: כאשר ה"אני" יהיה ליצירה, הוא יהפוך לעיקרון טכנולוגי קר.
שירתה מאופיינת בנימה לירית, המתבררת כמעטה המכסה על תכנים נוקבים של מחאה פוליטית וחברתית נגד האלימות המשתוללת מכורח מעשה הכיבוש. היא מכוונת הן למדיניות מקבלי ההחלטות והן לאזרחים, שעבורם הצידוק למעשה המלחמה עשוי להתמצות בקורת הרוח שבמתיקות הנקמה.זהו קול שירי שאינו מסתפק בהצגת העוול ובביטוי רגשות הזדהות וחמלה כלפי המקופחים, אלא מתחייב לפעולה של התנגדות.
ב-2011 הוציאה ספר שירים נוסף, ממש. השירים בספר זה מאופיינים בנימה סבוכה וחידתית המקשה על פענוחם. התמות המרכזיות קשורות לשאלות קיומיות, למסורת ולזהות. על ספרה זה זכתה בפרס רמתגן לספרות ליצירת ביכורים,אולם נאלצה לוותר עליו כשהתברר שמדובר בספרה השני.
תירגמה משיריהם של ט"ס אליוט, אדריאן ריץ', ליאן או'סאליבן והרולד פינטר.
References: 
יעקב, אלברט בן יצחק. "אינטראקציה אינטלקטואלית". עתון 77 308. 2006. 13; שוייצר, ארז. "לשון נאחזת בסבך הקלון". הארץ ספרים. 23.3.2011. 12. 
