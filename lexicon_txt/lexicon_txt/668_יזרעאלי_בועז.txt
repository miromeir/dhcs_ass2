Name: יזרעאלי, בועז
Birth Year: 1960
Birth Place: תלאביב
Occupation: סופר ועיתונאי
Entry writer: דקל שי שחורי
Entry Value: 
נולד בתלאביב. למד סוציולוגיה וקולנוע באוניברסיטת תלאביב. עבד בתפקידים שונים בעיתונים דבר, מעריב וידיעות אחרונות. עד כה פירסם ארבעה קובצי סיפורים: נביחות באלכסון(כתר, 1994); איפה כולם(1997); אדריכל(2004);השכן המסוכן (2008). בספר הביכורים שלו, נביחות באלכסון, הכולל שמונה סיפורים קצרים המערבים אלימות והומור, התווה יזרעאלי קו ריאליסטי-אבסורדי שאותו פיתח ושיכלל בספריו הבאים. 
בספרו האחרון, השכן המסוכן (הקיבוץ המאוחד), הפליג יזרעאלי אל מחוזות דמיון רחוקים כדי לחשוף את האבסורדיות של עולמנו. השכנים המופיעים בספר הזה הם כולם זרים, פולשניים וטורדי מנוחה. חייהם של גיבורי הסיפורים ("סמירמיס", "ממלא מקום") מאופיינים באומללות, באבסורדיות ובאלימות. המבקרים שנדרשו לסיפוריו של יזרעאלי חזרו וציינו את שליטתו המרשימה בז'אנר הסיפור הקצר.
References: 
הופמן, חיה. "שר הביטחון ביפאן". ידיעות אחרונות תרבות, ספרות, אמנות.29.8.1997. 26; נבות, אמנון. "שלוש פינות: ראשו בידו כבלולאה". מעריב תרבות – ספרות. 28.11.2008. 26. 
