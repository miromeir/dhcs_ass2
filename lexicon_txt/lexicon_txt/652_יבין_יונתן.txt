Name: יבין, יונתן
Birth Year: 1972
Birth Place: גדל בירושלים
Occupation: סופר ועיתונאי
Entry writer: חן שטרס
Entry Value: 
נולד וגדל בירושלים. למד פילוסופיה וספרות לתואר ראשון באוניברסיטה העברית בירושלים. בגיל תשע-עשרה החל לכתוב בעיתונות, תחילה במקומונים ירושלמיים ובהמשך בהארץ, ומ-2005 הוא כותב בידיעות אחרונות. עוסק גם בתרגום ספרי ילדים ובהוראת כתיבה ספרותית.
מאז 2002 הוא מפרסם ספרי ילדים, מבוגרים ונוער. בין ספריו לילדים: הכי הייתי רוצה להיות... (עם עובד, 2002) והחתול דלעת משנה את הדעת (2004), שנבחר לפרויקט "מדף הספרים" של משרד החינוך, היה לרב-מכר ותורגם לערבית.
ב-2004 ראה אור באבא ג'י, רומן למבוגרים פרי עטו, שמספרו הוא צעיר "אבוד" בן עשרים ושמונה שנוסע להודו כדי למצוא כיוון ומשמעות לחייו. מבנה הרומן ועלילתו מושתתים על המבנים המסורתיים של טקסי מעבר וסיפורי חניכה בהתאמה למציאות הישראלית בתימינו ולתורות ניו-אייג' שונות. 
כמה מהמבקרים ציינו לטובה את דרך בניית העלילה ואת סגנונו של הרומן, הרווי חידושי לשון סלנגיים. אחרים טענו כי התובנות שהוא מציע ברוח הניו-אייג' הנן פשטניות. ב-2011 הוציא רומן נוסף, שמר בית, וב-2012 פירסם ספר הנחיות מעשי לכתיבת רומן: בונים סיפור – הארכיטקטורה של מלאכת הכתיבה, המבוסס על ניסיונו ככותב וכמנחה סדנאות כתיבה.
References: 
הרצוג, עמרי. "המסע להודו בספרות העברית". עתון 77 321-320. 2007. 19-18; מעוז, דריה. "הילד בן שלושים". ידיעות אחרונותלשבת. 23.7.2004. 28.
