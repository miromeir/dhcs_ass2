Name: הרטל, מרדכי
Birth Year: 1954
Birth Place: רומניה ועלה ארצה
Occupation: משורר וסופר
Entry writer: יעל בלבן
Entry Value: 
נולד ברומניה ועלה ארצה ב-1964.אביו נפטר מיד לאחר העלייה, והטראומה הכפולה הותירה את חותמה ביצירתו. בעל תואר ראשון בספרות מאוניברסיטת חיפה. התגורר ולימד ספרות בקריית שמונה ולאחר מכן בחיפה. החל לפרסם שירים בכתבי עת שונים ב-1980, וב-1985 יצא לאור ספר שיריו הראשון,מן הטעם הפשוט, בהוצאת ספרית פועלים. ספרו השני,לעומת זאת, פורסם ב-1991. 
שיריו עוסקים בחוויות המעצבות של חייו: חוויית ההגירהבגיל צעיר, מותו של האב ודאגתה של האם לבנה, מלחמת לבנון, וכן יש בהם שירי אהבה ושירים שהוקדשו לילדותה של בתו. גם החיים בקריית שמונה, עיירת ספר שהיתה נתונה לאיום קטיושות, מיוצגים בשיריו. נושא מרכזי נוסף הוא הלשון העברית, שאת תהליך רכישתה בגיל עשר הוא מדמה לקטיף סברס בידיים חשופות. על מידת הצלחתו בכך מעידים שיריו, המצטיינים בלשון עשירה ועזת מבע. שליטתו בלשון פיגורטיבית מורכבת והאיזון העדין בין אינטימיות לאסתטיקה בשיריו זכו להערכה. 
לאחר הפסקה בת חמש-עשרה שנים שב לפרסם מפרי עטו, אך הפעם בפרוזה. שני ספריו, מחויבותההאישיתשלשניברנר (2006) וההיריון הבא יהיה במינכן (2010), הם קבצים של סיפורים קצרים העוסקים בתכנים ישראליים ועכשוויים. 
References: 
אביטוב, ירון. "ההיריון הבא". מאזניים פ"ד (5-6). 2011. 100-101; בן-דוד, יערה. "מלוכהמלוחה". עתון 77 69. 1985.9-8.
