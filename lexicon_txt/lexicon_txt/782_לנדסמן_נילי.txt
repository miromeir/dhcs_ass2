Name: לנדסמן, נילי
Birth Year: 1966
Birth Place: קיבוץ איילת השחר
Occupation: עיתונאית וסופרת
Entry writer: הדס שבת-נדיר
Entry Value: 
נולדה בקיבוץ איילת השחר. למדה מחול ודרמה במכללת האמנויות בתל חי. בעת שירותה הצבאי כתבה בירחון הצבאי מחנה הנח"ל. מאמצע שנות השמונים,לאחר שעברה לתל אביב, כתבה על תרבות בעיתון העיר. בשנות התשעים, בשיתוף עם הצלמת תמר קרוון, פירסמה שם את מדור האופנה "הצעקה האחרונה". ב-2004 עברה למגזין טיים אאוט, שם ערכה את המדור "החיים יפים". היתה עורכת בעיתון חדשות וממקימות אתר האינטרנט בננות. כתבה וערכה תסריטיםלטלוויזיה. מורה ליוגה ומפרסמת כתבות בנושאי ניו-אייג' ואופנה במגזינים ובאתרי אינטרנט. 
כתבה שני ספרי אופנה: אחת מאיתנו (2001), שבו כונסוטורי ה"צעקה האחרונה",ומהפך: יופי של שינוי: איפור, שיער, ביגוד(2002), שנכתב בעקבות תוכנית הטלוויזיה המצליחה המהפך.
כתבה שלושה ספרי פרוזה. ספרה הראשון,נערתו (בבל, 1999), נחשב לספר הרוק הישראלי הראשון (אם לא היחיד). לנדסמן מבקשת לשקף בו את תרבות הרוקנרול: תרבות חתרנית, אנטי-ממסדית וחסרת מעצורים. תרבות הרוק משתקפת במערכת היחסים הסבוכה והקשה בין בוקי, אליל רוק, לבין אילנה, "נערת רוק". בספר הפרוזה השני,הרומן הרומנטי שלי (2006), היא מגוללת את סיפורה של מירה, סטייליסטית בת ארבעים, גרושה הנעה בין פנטזיה על רומן רומנטי לבין קריסת הפנטזיה והניסיון למצוא בתוכה את הכוח להתמודד עם החוויה הזאת. סגנונה קל, אירוני, אך גם בוטה וטומן בחובו התמודדות מעניינת של נשים עם המבט הגברי המחפצן. ספר הפרוזה האחרון שלה,בטוב וברע (2010), עוסק בתרבות הניו-אייג' הישראלית. 
References: 
קרפ, עלית."קריצה רומנטית".הארץ תרבות וספרות. 31.3.2006. ה'4; רוזנבלום, עמליה. "כשההישג הכי גדול של האישה הוא למצוא חן בעיני גבר".הארץ ספרים.29.3.2006. 4.
