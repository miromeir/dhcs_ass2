Name: ברקוביץ', אילן 
Birth Year: 1973
Birth Place: תלאביב וגדל בחולון
Occupation: משורר ומבקר
Entry writer: יובל פז
Entry Value: 
נולד בתלאביב וגדל בחולון. סיים את לימודיו ב-1991, התגייס לצה"ל ושירת בחיל המודיעין. בוגר תואר ראשון בספרות עברית ובפילוסופיה כללית (1998) ומוסמך בספרות עברית (2004)מאוניברסיטת תלאביב. היה עורך משנה של הספר הנה ימים באים, המכיל כתביד גנוז של אמיר גלבע מהשנים 1946-1942 (בעריכת חגית הלפרין, 2007). מתחילת 2008 כותב במוסף "תרבות וספרות" של עיתון הארץ את המדור "משורר בשטח״, שבו הוא סוקר את יצירתם של משוררי הדור החדש בשירה העברית. שיריו התפרסמו במוספי הספרות ובכתבי עת. 
פרסומו הראשון הוא ספרו מודה באהבה(סער, 1995), אסופת שירי אהבה רומנטיים. ספרו השני,תפוזים(2007), הוא ראשון בטרילוגיה, שחלקיה הבאים הם הספר חרובים(2009) וספר נוסף שעתיד להיקרא חרוזים. השירים בספר תפוזיםמשולים לתפוזים הנקטפים מן העץ. בראש כל שיר מופיעה הכותרת "תפוז" בציון מספרו, בסך הכול מאה ואחד-עשר תפוזי שיר, נוסף על שיר הפתיחה המסביר את סמליות הדימוי: "תַּ-פּוּ-זִים./ כַּעֲסִיסָם הַחַם נִהְיֶה כּוֹעֲסִים./ נִתְעַלֵּס./נַכְתִּים אֶת עַצְמֵנוּ בַּצֶּבַע הַכָּתֹם הַזֶּה (נֶהֱזֶה)" ׁ(ללא כותרת). המשורר מזוהה כטרובדור המבקש להנחיל למאזיניו את יכולת ההתפעלות מהמעשה השירי. הוא נושא בשורת אהבה, על מופעיה המגוונים ומטלטלי הנפש. דומה כי הטבע משמש תפאורה מושלמת, שעל רקעה מוכרזת התכלית הרומנטית: "חוֹל הַיָּם מְפַשֵּׂק אֶת לִבֵּנוּ/ בִּזְרִיחָה בְּגוֹן אֲפַרְסֵק/ וּמֵהֶם מֻגֶּשֶׁת הַצָּעָה לָאוֹהֲבִים:/ לְהִתְנַשֵּׁק, לְעוֹלָם לְהִתְנַשֵּׁק" ("תפוז שמיני – משירי המעגל הקטן", תפוזים). שיריו אפופי חגיגיות ברוח שירת ימי הביניים, ובמקביל הם מתכתבים עם משוררים מודרניים, בהם נתן זך, יונה וולך וחזי לסקלי. בולט מקום הכבוד שהשירה זוכה לו מתוקף הפוטנציאל הנבואי הטמון בה. לדוגמה, מתוך הקובץ תפוזים:"אֲנַחְנוּ לֹא יְכוֹלִים לַחֲלֹם מֵעֵבֶר לְהַגְשָׁמַת הַיַּעַד הַבָּא/ וּבְעִקָּר מְצַפִּים לַבְּשׂוֹרָה.וְאוּלַי הִיא תָּבוֹא מִשִּׁירָה?" ("תפוז ראשון"). 
References: 
בראל, נוית. "מצעד המשורר".מאזניים פ"א (2). פברואר 2008. 49-48; לאור, יצחק. "מהר ובוא לאסוף מבשרי עיניים רעבות". הארץ תרבות וספרות. 26.10.2007. 2; שוייצר, ארז. ״לא להטיח דברי שירה באוזני המכונאים". הארץ ספרים. 16.6.2010. 10. 
