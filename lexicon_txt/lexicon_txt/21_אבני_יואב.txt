Name: אבני, יואב
Birth Year: 1969
Birth Place: גבעתיים
Occupation: סופר
Entry writer: הדס שבת-נדיר
Entry Value: 
נולד בגבעתיים. ב-1977 עבר עם משפחתו למושב שדי חמד. למד בבית הספר התיכון "עמי-אסף" בבית ברל. החל את דרכו בתעשיית ההייטק ולאחר שש שנים החליט כי דרך חיים זו אינה מתאימה לו יותר והתמסר לכתיבה. בעל תואר ראשון בכלכלה וניהול מאוניברסיטת תלאביב ותואר שני בתקשורת מאוניברסיטת קלארק ברוצ'סטר, מסצ'וסטס.
ספרו הראשון,איזה מטומטמים האמריקאים (תמוז,1995),נמצא על הגבול בין ריאליזם לפנטזיה. הסיפור מאכלס מגוון דמויות: קוסמים וחיילים, פרופסורים, מכשפות ויועצות בית ספר.ספרו השני,שלושה דברים לאי בודד (2006), היה רב-מכר ונחשב לספר "קאלט". הספר נע על גבול הריאליה הפנטסטית: אודי, שכיר הייטק ישראלי, יוצא לאי קטן למכור מערכת התומכת בקבלת החלטות למלך. הספר הוא קומדיה-מעשייה רומנטית וגובל גם בסיפור מדע בדיוני. 
ספרו החמישית של צ'ונג לוי (2009) הוא ספר עתידני. בבסיס הסיפור מוצבת פירמידת הצרכים האנושיים כפי שהגדירה אברהם מאסלו, פסיכולוג חברתי. גיבור הספר, צ'ונג לוי, בנם של עובדת זרה מסין ואב ישראלי, התייתם בגיל צעיר ואומץ. הוא בעל בית קפה תל-אביבי בישראל של 2017 ומנסה להקדיש את חייו לטיפוס בחמש הקומות של פירמידת הצרכים של מאסלו: ממילוי צרכיו הבסיסיים ועד לדרגות הגבוהות של זכייה בהערכה ובהגשמה.מסלול הטיפוס בפירמידת מאסלו נקטע כאשר הוא נקרא לשרת בצה"ל. הקונפליקט החבוי בין צורכי האינדיווידואל לבין ההכרח להשתלב בחברה מתפרץ והגיבור מוצא את עצמו נקרע בין המשימה הלאומית ששוגר אליה במכון ויצמן לבין אהבתו ליערה, אחותו החורגת, דוקטורנטית באוניברסיטת בן-גוריון המבקשת להשיג בעבודתה אושר עילאי. הספר זכה בפרס גפן (2010) בקטגוריית ספר המקור הטוב ביותר.
ב-2011 ראה אור הרומן שלו הרצל אמר שזכה בפרס גפן (2012). הספר מנסה לברר, באמצעות מערך תיאורי מקורי, מה היה קורה לו מדינת ישראל היתה מוקמת באפריקה, ולו ארץ ישראל היתה מתפתחת בלא "הישות הציונית".אבני העיד כי הוא מושפע מכתיבתם של טום רובינס ודאגלס אדמס. הוא מבקש להימלט מה"כאן ועכשיו" הישראלייםבאמצעות יצירת מציאויות ספקולטיביות, שאותן הוא מפתח ומשכלל בסיפוריו. בין שאר עיסוקיו תירגם את הספר ילדי המים של צ'רלס קינגסלי (2010), במסגרת סדרת הרפתקה של הוצאת אוקיינוס ומודן.
References: 
ינאי, הגר."באדולינה". גלובס תרבות.14.2.2006. 18; בראל, צבי, "תוכנית אוגנדה", הארץ ספרים. 12.9.2012. 8.
