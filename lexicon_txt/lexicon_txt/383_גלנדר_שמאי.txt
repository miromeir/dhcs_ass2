Name: גלנדר, שמאי
Birth Year: 1931
Birth Place: ווינה כבן יחיד
Occupation: סופר וחוקר מקרא
Entry writer: אלישע פורת
Entry Value: 
נולד בווינה כבן יחיד להוריו, שמוצאם ממשפחת רבנים המתייחסת לבית ויז'ניץ-קוסוב. המשפחה עלתה ארצה ב-1939 והשתקעה בתל אביב. אביו, יצחק גלנדר, היה ממפתחי הדפוס המודרני בארץ וממייסדי קואופרטיב הדפוס "דייג". למד בבית הספר "ביל"ו" ובבית הספר התיכון "גאולה"והיה חבר בתנועת "הצופים". שירת בצה"ל (1951-1948). רב-סרן במילואים.
ב-1955, לאחר נישואיו, הצטרף לקיבוץ מזרע, שבו הוא חבר עד היום. למד באוניברסיטה העברית בירושלים ובאוניברסיטת תלאביב, בעל תואר שני בספרות עברית ותואר שלישי במקרא. כיהן כמנהל בית הספר התיכון "עמקים", היה ראש החוג למקרא ורכז אקדמי במכללת "אורנים",וכן מרצה בכיר באוניברסיטת חיפה, באוניברסיטת תלאביב ובמכללה האקדמית "עמקיזרעאל". בשנים 1988-1985 היה עורך מדור הפרוזה בספריתפועלים, ונמנה עםחברי מערכת כתב העת עתון 77.
סיפורו הראשון,"צעירים", פורסם בהמשכים בדף לספרות של על המשמר (נובמבר 1955). קובץ סיפוריו הראשון, באותו שם, פורסם בספרית פועלים (1960). בקובץ שמונה סיפורים על דמויות מהקיבוץ ועל מרקם היחסים בתוך מסגרת החיים הקיבוצית. ספרו הבא הוא הרומן כפריחה באביב(1964), ששמו מבוסס על מוטיב בשירו של יהודה עמיחי "לא כברוש", ועלילותיו המקבילות, בעיר ובקיבוץ, משרטטות התחלוֹת וטעימות-חיים ראשוניות. עוד רומן, בשם המסיבה(1976),מתאר אדם שורשי ובעל חוכמתחיים פשוטה, שיש בו גם מן הליצן. בלילה שלאחר מסיבה שנערכה לכבודו עם פרישתו מהמפעל שהקים, הוא סוקר במבט מפוכח את חייו ואתחיי משפחתו וחבריו.התיאורים מצטרפים למעין אפוס צנוע של חיי הקיבוץ.כבוד הפרופסור(2002) הוא רומן שגיבורו, פרופסור מבריק בעל שם ומעמד, מרושע ותאב יוקרה, אינו מסתפק בעולם הרוח ומחפש מצבי שליטה וכוח. חרף ההומור שלו, אין הוא מצליח למנוע את הידרדרותולעבר חזיונות תעתועים של כוח, יוקרה ושליטה.
פירסם מאמרים וספרים בחקר הסיפור המקראי. עסק גם בכתיבה לילדים, וספריו בתחום זה מלאים הומור ושמחת חיים.ערך כמה ספרים, ובהם בצבעים ממקור ראשון, אנתולוגיה של סופרי הקיבוץ הארצי לזכרו של עזריאל אוכמני (1983). תרומתו לחגי קיבוץ מזרע כוללת כמה מחזות ומערכונים שכתב, הומורסקות ופזמונים. תירגם כמה ספרי הרפתקאות של קארל מאי.
References: 
אבישי, מרדכי.בין עולמות: על סופרים וספרים. תל אביב: עידית. 1962. 205-198; קריץ, אורי וראובן קריץ. סיפורי הקיבוץ ב'. תל אביב: פורה. 1997. 847-822; שנהר, עליזה."לנוכח מעגלים שאינם פוסקים". על המשמרדף לספרות. 25.8.1978.
