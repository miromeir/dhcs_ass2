Name: הכהן, רן
Birth Year: 1964
Birth Place: הולנד
Occupation: מתרגם וחוקרספרות
Entry writer: זיסי סתוי
Entry Value: 
נולד בהולנד. אביו יליד הארץ. אמו בת למשפחה יהודית הולנדית ושרדה את שנותיה הראשונות בהולנד בתקופת השואה. עלה עם הוריו בגיל שנה, גדל בחיפה ולמד בבית הספר "הריאלי". תואר ראשון קיבל בטכניון, במחלקה למדעי המחשב (1989). שנה אחת למד בחוג לתורת הספרות באוניברסיטת לובן, בלגיה, ותואר שני באוניברסיטת תלאביב (1995). כותרת עבודת המוסמך: סיפורי מקרא לילדים יהודים בתקופת ההשכלה בגרמניה: ההשכלה ביחסה לתנ"ך, להיסטוריה ולמודלים גרמניים (1995). את עבודת הדוקטור שלו כתב באותו מוסד. כותרתה:התמודדות חכמת ישראל בגרמניה עם ביקורת המקרא במאה התשע-עשרה (2002).
שימש כמתרגל בחוג לתורת הספרות באוניברסיטת תלאביב (2005-1996). עורךמשנה של  הפרויקט האנציקלופדיThe Encyclopedia of the Bible and its Reception. מתרגם ספרות מגרמנית, מהולנדית, מאנגלית, מלטינית ומאתיופית קלאסית (געז).   
מתרגומיו: אנאטול רנייה, כיכר העיר ריקה, אודיסאה יהודית בבולחוב (מגרמנית, 2001); היינריך פון קלייסט, קולהאס ואחרים, כל הנובלות (מגרמנית, 2002); אנה אנקוויסט, הסוד (מהולנדית, 2003); קרל שמיט, תיאולוגיה פוליטית (מגרמנית, 2005); יוקה פון לוון, לוידע (מהולנדית, 2007); אנה אנקוויסט, השיבה הביתה (מהולנדית, 2008); כבוד המלכים, האפוס הלאומי האתיופי, שבמרכזו הפגישה בין מלכת שבא לשלמה המלך (משפת געז, עם מבוא מקיף, 2008).               
References: 
אלטרס,אלון (מראיין). "השפה תמיד כישפה אותי".ידיעות אחרונותתרבות, ספרות, אמנות. 1.2.2002. 26; קליינברג, אביעד. "יראת כבוד ושיגעונו". הארץ ספרים. 22.5.2002. 14.
