Name: שמואלוף, מתי (מתתיהו)
Birth Year: 1972) 
Birth Place: חיפה
Occupation: משורר, עורך ומבקר
Entry writer: אלמוג בהר
Entry Value: 
נולד בחיפה. נצר מצד אמו למשפחה יהודית-בגדאדית, ומצד אביו למשפחה יהודית-משהדית (איראן),שעברה בסוריה בדרכה לארץ. החל בלימודי כלכלה במכללת הגליל המערבי, המשיך בלימודי ספרות ופילוסופיה באוניברסיטת חיפה, ואחרכך עבר לגור בתלאביב וסיים תואר ראשון באמנות התיאטרון (במגמת כתיבה) באוניברסיטת תלאביב. קיבל תואר שני בהיסטוריה כללית באוניברסיטת חיפה, שם כתב תזה על דמותו של מלקולם אקס בסרטו של ספייק לי. 
חבר ב"קשת הדמוקרטית המזרחית" ועורך אירועי תרבות המשלבים בין ספרות לשאלות של זהות ומעמד (במסגרת "סלון מזל" ובמסגרת "גרילה תרבות"). בין השאר ערך ערב שירה לאות הזדהות עם שביתת עובדות ביתהקפה "קופי טו גו" (2008) וכמחאה על סגירת מפעל "פולגת" בקרייתגת (2008). ערך סדנת מפגשי דיאלוג, בשיתוף אסף גלאי ו"התנועה לזהות אשכנזית", על הישראליות והזהויות האשכנזית והמזרחית.
פירסם שלושה ספרי שירה: מגמד הצלקות (גוונים, 2001); שירה בין שמואלוף לבין חזז(2006); למה אני לא כותב שירי אהבה ישראליים (2010). כמו כן השתתף בעריכת כתב העת הכיוון מזרח (גיליונות 15-12) ואנתולוגיות. שיריו ראו אור באנתולוגיות שירים באורמלא (2002) ו-105 משוררים בכתב ידם (2007). פעיל בכתיבה גם באתרי אינטרנט (ynet,NRG,קדמה) ובעל בלוג (באתר רשימות). 
שירתו הושפעה בתחילתה מהכתיבה הביטניקית האמריקנית וממקצבי הרוק והפופ. בהמשך פנה אל הזהות המזרחית ואל השירה המזרחית, תוך ניסיון מודע לחבר בין חלקיה השונים כדי ליצור בתוכה רצף מחודש ("מַדּוּעַ בְּרָכָה סֶרִי וַחֲבִיבָה פְּדָיָה לֹאנִפְגָּשׁוֹת/ בְּעֶדְנָהאֶל מוּל תֵּבָה סְתוּמָה/ מַדּוּעַשֶׁנְהָב-שִׁטְרִית-שׁוֹחַט לֹא נִכְנָסִים לְחֻפַּת/ שִׁירַתהַמִּזְרָחִיּוּתהַפְּזוּרָהעַל/ רִצְפַּתהַדִּכּוּי כְּמוֹ כּוֹס שְׁבוּרָה/ שֶׁכָּלחֲלָקֶיהָנוֹצְצִים..." בשירו "ליצור אסתטיקה מזרחית", בין שמואלוף לבין חזז). שירתו מנהלת דיאלוג תוכני וצורני עם שירתם של ארז ביטון, רוני סומק, ברכה סרי, סמי שלום שטרית ומואיז בן-הראש. היא נעה בין מחאה פוליטית גלויה וביקורת על החברה הישראלית ("הִגִּיעַהַזְּמַןלוֹמַר הַדִּכּוּי לֹא הִסְתַּיֵּם/ הָאֲדָמָהלֹאמִזְרָח-תִּיכוֹנִית/ הַזַּעַםמְבַקֵּשׁ לִכְתֹּב שִׁיראַנְאַלְפָבֵּיְתִי [...]/ קוּמוּהִתְחַבְּרוּ לַמֶּרֶד בַּשָּׂפָה", בשירו "וזה לא ציטוט, זה אות צורב על צווארי", שם; או: "אַל תְּסַפְּרוּ לִי עַל הַשּׁוֹאָה/ בִּזְמַןשֶׁאַתֶּם מְעַנִּים אֶתהָעָםהַפָלַסְטִינִי הַכָּבוּשׁ [...]/ אַלתְּסַפְּרוּ לִי עַל הַשּׁוֹאָה/ וְתִמְכְּרוּנֶשֶׁקדּוֹרְסָנִילְכָל דּוֹרֵש/ אַלתְּסַפְּרוּ לִי עַל הַשּׁוֹאָה/ כִּילֹאבִּשְׁבִילהַמְּדִינָה הַזֹּאת הֵם מֵתוּ", בשירו "חרושת הישראלִיוּת", שם) לבין פנייה אל המרחב האישי והמשפחתי וניסיון ללמוד ממנו על אפשרות פוליטית אחרת. הוא מסרב להפריד בין הפוליטי לאמנותי ("בְּעֶרֶב הַשִּׁירָה בִּקְּשׁוּ מִמֶּנִּי לִהְיוֹתתַּרְבּוּתִי/ לְסַפֵּרמַדּוּעַ הִגַּעְתִּי לַשִּׁירָה/ מִבְּלִילְסַפֵּרעַלמִלְחֶמֶת הַמִּלִּים/ מִבְּלִילִשְׁזֹר אֶת חֲרוּזֵיהַגִּזְעָנוּת/ כְּמוֹלְאַרְגֵּן עֶרֶב אִגְרוּף וְלָשֶׁבֶתבַּזִּירָה/ קָשׁוּרעִוֵּר", בשירו "מה תרבותי בתרבות?", שם) ולא כותב שירי אהבה כמחאה על המצב הישראלי. 
בשירתו יש חיפוש כפייתי אחר היסטוריה ("הַיּוֹם אֲנִי מְלַקֵּט אֶת חֲרוּזֵי הַהִיסְטוֹרְיָה שֶׁלאֲבוֹתַי/ רָחוֹקמֵחֲנֻיּוֹת הַתַּכְשִׁיטִים הַמְּקוֹמִיּוֹת/ וְאוֹסֵףאֶתאַבְנֵיהַחֵן שֶׁל הַזִּכָּרוֹן, שֶׁצָּלְלוּ לְאִבּוּד/ בְּאוֹקְיָנוֹסהַבּוּשָׁה" בשירו "באמת", שם; או: "אֲנִי עוֹבֵד בְּמַס הַהַכְנָסָה שֶׁלדַּפֵּיהַהִיסְטוֹרְיָה הַחֲסֵרִים לִי", בשירו "מסע אל תוך בטנה של הגנבת הגדולה מכל – 'הציונות'", שם) וניסיון לכתוב היסטוריה חלופית להיסטוריה הציונית, שתמרוד במחיקתה של ההיסטוריה המזרחית בארץ. לשם כך הוא מגייס אירועים מרכזיים בהיסטוריה המזרחית בארץ (כמו הפנתרים השחורים), משתמש בקטגוריות מאתגרות כמו יהודים-ערבים, ובעיקר מגייס את ההיסטוריה המשפחתית שלו, כנצר לבני הקהילות היהודיות בסוריה, בעיראק ובאיראן.  
זכה בפרס קרן תרבות חיפה על ספר שיריו השני ובפרס אח"י של אגודת האקדמאים יוצאי עיראק. 
References: 
בהר, אלמוג. "מיומנו של 'אקטיביסט שירה'". עתון 77 315. אוקטובר 2006. 8-9; הרצוג, עמרי. "עלבון תובע הקשבה". הארץ תרבות וספרות. 31.3.2006. ה'2; לאור, יצחק. "ומה לעשות שאצלי הניתוח הצליח ובגדאד מתה". הארץ תרבות וספרות.24.8.2007.
