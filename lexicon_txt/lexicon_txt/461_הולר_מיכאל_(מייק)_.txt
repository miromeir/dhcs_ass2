Name: הולר, מיכאל (מייק) 
Birth Year: 1931
Death Year: 2005
Birth Place: פראג ועלה לארץ
Occupation: אלמוג, רות. "גלות בארץ–מאמר ביקורת על ספרו של מיכאל הולר: 'מות הסוסים'". הארץ. 12.2.1988; יאירי, דליה. "עצוב וקסום–מאמר ביקורת על ספרו שלמיכאל הולר: 'מות הסוסים'". ידיעות אחרונותלשבת. 6.11.1987. 25.
Entry writer: יגאל שוורץ
Entry Value: 
סופר
נולד בפראג ועלה לארץ ב-1939. גדל בפתח תקווה. ב-1948, בגיל שש-עשרה וחצי, התגייס לצה"ל ונפצע קשה בקרב בדרך לירושלים. ב-1950 התגייס לחיל הים ושירת שם כעשר שנים. לאחר שחרורו הצטרף ל"קול ישראל" ובמשך שנים רבות שימש ככתב לענייני פלילים. לאחר פרישתו מהרדיו הנחה את תוכנית הטלוויזיה על TVשעסקה בתופעות מהתחום העל-טבעי. במקביל הגיש את הסדרה הטלוויזיונית הזקן והים שבה נלווה ליורדי ים שונים ותיעד את חייהם.
שלושת ספריו שונים מאוד זה מזה: הראשון, מות הסוסים (מודן, 1987), הוא רומן התבגרות אוטוביוגרפי המתאר את שנות נעוריו בפתח תקווה. הרומן מתאר את שנות מלחמת העולם השנייה דרך עיניו של נער הלומד להכיר את משפחתו ואת העולם הסובב אותו. הספר חף כמעט לחלוטין מפאתוס אידיאולוגי, מתאר את הדברים בשפה פשוטה וישירה. ספרו השני, עיר תחתית: מתח, מסתורין, אהבות ואכזבות (1994), הוא אסופת סיפורים פליליים קצרים שאותם ליקט במסגרת עבודתו ככתב הפלילים של "קול ישראל". ספרו השלישי, הזקן והכלב: מהסיפורים שסיפרתי לרונה (1994), הוא ספר ילדים מחורז המספר את סיפור התמודדותו של ילד צעיר עם מותו של כלב אהוב, שהיה שייך לזקן ערירי שהתגורר בשכנותו. 
References: 
