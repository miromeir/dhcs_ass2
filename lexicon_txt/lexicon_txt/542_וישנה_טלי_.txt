Name: וישנה, טלי 
Birth Year: 1971
Birth Place: תלאביב להורים דתיים
Occupation: סופרת, מבקרת ועורכת
Entry writer: אלישע פורת וורד טוהר
Entry Value: 
נולדה בתלאביב להורים דתיים לאומיים ילידי הארץ, דור שני לניצוליהשואה. היתה פעילה בתנועת הנוער "עזרא", ושם גם פירסמה ביכורי נעורים מכתיבתה. את לימודיה התיכוניים השלימה באולפנת בני עקיבא בתלאביב, ובגיל שש-עשרה החלה ללמוד בחוג לפיזיקה באוניברסיטת תלאביב (1987-1988). ב-1989 החלה ללמוד רפואה באוניברסיטת תלאביב, ובמקביל למדה לימודים מתקדמים במתמטיקה, שיטות מחקר וביוטכנולוגיה. השלימה את הדוקטורט (1998) אך עשתה הסבה לפסיכיאטריה, שבה היא עוסקת גם כיום, בעיקר במגזר החרדי בבני ברק. מורה ומרצה לנוירופסיכולוגיה ופסיכיאטריה במכללת "תלפיות" ובאוניברסיטת חיפה. 
מחלוצות הפרסום הספרותי ברשת האינטרנט. החלה לפרסם את יצירתה באתר במהחדשה, והקימה את העיתון הספרותי המקוון אוקפי לשירה ואמנות צעירה (2003) עם גרשון גירון, מתרגם ועורך. הם העלו לרשת צעירים מתחילים, שלימים פירסמו את יצירותיהם, בהם ינאי ישראלי ומיה סלע, לימים כתבת הספרות של הארץ. 
פרסומה הראשון היה סיפור קצר בעיתון מקור ראשון (2004), ולאחרמכן פירסמה את סיפוריה בעיקר בכתבי עת לספרות. פירסמה שירים בכתבי העת עכשיו, עתון 77, מאזניים, גג ומבוע ובבמות שונות באינטרנט. ספרה הראשון, אחי הקטן והמצויר(ידיעות ספרים, 2008), הוא רומן על נערה שסובלת מדוד המטריד אותה מינית, גדלה בבית לא מתפקד ולה אחות צעירה חולה במחלת נפש ואח הסובל מדיכאון, ובבגרותה הפכה לרופאה פסיכיאטרית שמנהלת סיפור אהבה באינטרנט, שנידון לכישלון. ספרה הבא,חשבתי על זה הרבה (2010), מספר על אישה המגלמת מקרה מודרני של איוב. לפתע ניחתים עליה אסונות שעמם היא נאלצת להתמודד: אביה ואחיה נפגעים בפיגוע, אמה מתה מסרטן ובעלה בוגד בה. 
נושאי כתיבתה שאובים מתוך עיסוקה כרופאה פסיכיאטרית. היא מגדירה את עיסוקה הספרותי במכאובי הנפש כ"התמרה של הכאב" שבעבודה עם אנשים פגועי נפש. כתיבתה ישירה ונוקבת וייחודיותה ביכולתה לתאר באופן ספרותי את עולמם הנפשי, המשפחתי והחברתי של אנשים עם הפרעות פסיכיאטריות. עוסקת גם בעריכה ובלקטורה עבור כמה הוצאות ספרים, ובסקירת ספרים ב"קול ישראל". ביקורות ספרים שלה התפרסמו בבמות שונות.
References: 
הכט, רוית. "צדיקה ורע לה". הארץ ספרים. 22.9.2010. 6.
