Name: בר-און, משה יחיאל
Birth Year: 1896
Death Year: 1990
Birth Place: גורשקוביץ, פלך פיוטרקוב,
Occupation: פובליציסט, סופר ומתרגם
Entry writer: חן שטרס
Entry Value: 
נולד בגורשקוביץ, פלך פיוטרקוב, פולין. בתקופת מלחמת העולם הראשונה למד מדעים, לשונות ופדגוגיה בפולין. עלה לארץישראל ב-1924 והתגורר בתל אביב. 
היה מראשוני "צעירי המזרחי" בפולין והפיץ את הציונות בעיירתו. בפיוטרקוב ייסד את בית הספר העממי העברי "מזרחי", שימש בו כמורה וכמנהל ושימש גם כמזכיר אגודת המורים העבריים בעיר. בנוסף היה ממייסדי "עבריה", חוג לדיבור עברי, ופירסם מאמרים בשבועון הציוני אונדזער צייטונג.   
בישראל עסק בהוראה. תחילה בביתהספר "כל ישראל חברים" ביפו-תל אביב ואחר כך בבתי ספר שבפיקוח "המזרחי". במחצית השנייה של שנות העשרים פירסם סיפורים ורשימות, מאמרי ביקורת ורפורטאז'ות ספרותיות בהארץ, בהגה, בהד החינוך ובכל נוע. עם היווסדו של עיתון הצופה ב-1937 החל לעבוד בו כמתרגם, ואף כיהן כעורך בחלק הספרותי של העיתון. פירסם בהצופה עשרות רשימות וסיפורים בשלל כינויים: "בן נון", ''בן חריזי", "בנאור", "מבין" ועוד. סיפוריו קובצו בספר עולמות שראה אור בהוצאת שרשרת ב-1945.
תירגם לעברית את ספרי דוקטור דוליטל, ובהם: הדאר של דוליטל הרופא (1945), הזירנדה של דוליטל הרופא (1954) וגן החיות של דוליטל הרופא (1956). ערך את הספר מבין במקרא (1974), ילקוט פרשני חינוכי שבו ליקט, הסביר והסדיר את פרשות השבוע, ההפטרות ומקורות העוסקים במועדי ישראל ונושאים יומיומיים.  
היה חבר באגודת העיתונאים, באגודת הסופרים ובוועדה ללשון העיתונות והרדיו של האקדמיה העברית. הוא היה גם חבר ב"הפועל המזרחי" ואח בלשכת רשב"י של הבונים החופשיים.  
References: 
