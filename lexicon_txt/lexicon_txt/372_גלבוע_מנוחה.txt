Name: גלבוע, מנוחה
Birth Year: 1926
Death Year: 1998
Birth Place: ירושלים
Occupation: חוקרת ספרות, מבקרת ומשוררת
Entry writer: אבנר הולצמן
Entry Value: 
נולדה בירושלים. למדה בבית הספר "הריאלי" בחיפה, ובמלחמת העצמאות שירתה בצה"ל ועסקה בטיפול במשפחות הנפגעים. סיימה את בית המדרש למורים בתלאביב ולמדה ספרות וחינוך לתואר ראשון באוניברסיטה העברית בירושלים. את לימודי התואר השני והשלישי בספרות עברית השלימה באוניברסיטת תלאביב, וב-1972 הוענק לה תואר דוקטור. מאז 1962 לימדה במוסדות שונים להכשרת מורים, ומ-1968 ואילך נמנתה עם סגל החוג לספרות עברית באוניברסיטת תלאביב, שבו התקדמה עד לדרגת פרופסורחבר. ב-1995 פרשה לגמלאות.
התמקדה בספרות העברית של המאה התשע-עשרה. אחדים ממחקריה על הסיפורת בתקופת ההשכלה כונסו בספרה מבנים ומשמעויות (1977). הקדישה עבודות רבות ליצירתו של דוד פרישמן, בתוכן ספרה בין ריאליזם לרומנטיקה: פרישמן המבקר (1975) ומבחר מאמרי הביקורת שערכה על יצירתו (1988). מאמריה על עליית הריאליזם בסיפורת העברית כונסו בספרה המהלך החדש ומחוצה לו בספרות העברית (1991). היא היתה חוקרת מובהקת של העיתונות העברית לדורותיה, וגולת הכותרת של עיסוקה זה הוא לקסיקון העיתונות העברית במאותהשמונה-עשרה והתשע-עשרה (1992), המשמש ספר יסוד בתחומו. 
בד בבד חקרה את הסיפורת של בני דורה ופירסמה מונוגרפיות על חנוך ברטוב (פצעיזהות, 1988) ועל בנימין תמוז (חלומות הזהב ושברונם, 1995), וכן מאמרים על דימויו של הצבר בסיפורת ובביקורת. כמו כן עסקה בספרות הילדים העברית בשירה ובפרוזה, ומבחר ממאמריה בתחום זה כונס בספרה על ספרות ילדים ונוער (1994). אחד החוטים המחברים את שלל הנושאים שעסקה בהם הוא העניין המתמיד שגילתה בקשרים בין ספרות לאידיאולוגיה, החל בבדיקת רישומה של השקפת העולם המשכילית בספרות ובעיתונות העברית בראשיתן, וכלה במעקב אחר גיבושה ותנודותיה של הזהות הצברית בקרב בני דור תש"ח בין הקוטב הכנעני לקוטב היהודי.
בצד עבודתה המחקרית פירסמה מנוחה גלבוע רשימות ביקורת על הספרות השוטפת, בעיקר בעיתון דבר, עסקה בפעילות ציבורית ענפה במוסדותתרבות שונים, ובמיוחד באגודת הסופרים העבריים,חיברה ספרי סיפורת לילדים ולנוער (שביל החמורים, 1970; סודו של גילי, 1973) המבוססים בחלקם על חוויות נעוריה,וכתבה שירה לירית, שכונסה בחלקה בספריה באינמקום (1968) וגנים תלויים (1981). החוויה המרכזית המעוצבת בשיריה היא ההתפעמות מעצם ההימצאות בעולם הספרות והאמנות כקוראת, ככותבת וכמתבוננת.
References: 
הולצמן, אבנר. "מנוחה גלבוע ז"ל". מדעי היהדות: כתב-עת של האיגוד העולמי למדעי היהדות38.1998. 343-346.
