Name: טרבאי, דוד
Birth Year: 1977
Birth Place: בודפשט, הונגריה
Occupation: סופר ומתרגם
Entry writer: אמנון ז'קונט
Entry Value: 
נולד בבודפשט, הונגריה. כשהיה בן שלוש נפרדה אמו מאביו, אדה טרבאי, סופר ילדים ידוע בהונגריה, וכשהיה בן ארבע-עשרה עלתה עמו ארצה. האם, שעבדה בבודפשט כעורכת ספרים, הפכה למרצה ולחוקרת של ספרות הונגרית באוניברסיטה העברית בירושלים.
למד בתיכון ע"ש תלמה ילין והשלים את השכלתו באופן פרטי אצל מורה לקומפוזיציה. אחר כך למד בחוג לקולנוע וטלוויזיה באוניברסיטת תלאביב. ב-1966 החל לפרסם תרגומים וביקורות בעיתונים שונים כעתון 77, ידיעות אחרונות וטיים אאוט. 
ב-2001 ראה אור ספרו הראשון,אדוניס (גוונים), שנכתב במקורו כתסריט לחוג לקולנוע. בספר חמישה סיפורים המתרחשים בתקופות שונות, אך כולם מתארים מפגש המתקיים באותו האתר: טירה עתיקה בצרפת, על גבול בלגיה. נושאו הסמוי של הספר הוא מוזיקה: חמשת הסיפורים שומרים על עצמאותם אך נקשרים זה לזה באמצעות יצירה מוזיקלית שאבדה ונמצאה כעבור זמן. הרומן תורגם להונגרית וזכה להצלחה ולביקורות אוהדות בהונגריה, אך בישראל לא נכתבה עליו ולו רשימת ביקורת אחת. הרומן הבא,סטלקר(2004),יצא לאור בישראלובהונגריה בובזמן, ופורסם שם בחגיגיות רבה במסגרת פסטיבל בינלאומי לספרות. הפעם זכה הספר גם כאן לביקורות, וב-2005 זכה מחברו בפרס נשיא המדינה לספרות בשיתוף עם האוניברסיטה העברית. 
סטלקר עוסק בילד בן בלי שם, המתגורר במקום שאינו מוגדר, כנראה במזרח-אירופה. הילד משוחח עם עצמו ועם תחליף האב שלו, וחולם להיות "סטלקר" – מדריך ומושיע לתושבים האחרים במקום. בתוך כך מתאר טרבאי תהליך של מעבר מילדות לבגרות, מעבדות לחירות, מחלומות של ילד למימוש עצמי של מבוגר, ובודק כמה שאלות מכריעות, בהן באיזו מידה יכול הפרט להגיע להגשמה עצמית כשהוא נמצא בסביבה מדכאת. הספר מספק לקורא מפתחות שונים להבנת המארג הקושר את חלקיו הפנימיים; דרך יצירות מוזיקליות, סיפורי מיתולוגיה וסרט הקולנוע של אנדריי טרקובסקי סטלקר. ספרו הקיסרים חולמים ראה אור ב-2010.
תירגם כמה ספרים מהונגרית: סיפורו של כבוד עצמי– אנדור אנדרה גלרי (2005); הסוף שלרומן משפחה מאת פטר נדש (2006); שעשועים בשאול–שתי נובלות מאת טיבור דרי (2007) ועוד. 
References: 
סערי, רמי. "לא לקוראים קצרי רוח". הארץ תרבות וספרות. 24.11.2006. 2; רות, אביבית. "במקום שהוא לא מקום". עתון 77 265. 2000. 12. 
