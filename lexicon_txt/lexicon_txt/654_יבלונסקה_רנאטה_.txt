Name: יבלונסקה, רנאטה 
Birth Year: 1935
Birth Place: עיר לודז', פולין
Occupation: סופרת ומשוררת בשפה הפולנית ומתרגמת
Entry writer: אבנר הולצמן
Entry Value: 
נולדה בעיר לודז', פולין. בפרוץ מלחמת העולם השנייה שירת אביה בצבא הפולני, שנסוג והגיע לעיר לוצק שהיתה בידי הרוסים. בעקבות זאת החליטה אמה לגנוב את הגבול ולהגיע אליו. במשך כמה חודשים שהתה המשפחה בלוצק ואז גורשה לסיביר. בתום המלחמה חזרו ללודז' (1946) ושם למדה בבית ספר יסודי ובתיכון. ב-1950 החלה ללמוד עיתונאות באוניברסיטת ורשה. כמו כן למדה ספרות ובלשנות פולנית באוניברסיטה של לודז'. ב-1957 עלתה ארצה עם הוריה. תחילה עבדה בעבודה פיזית בבתי חרושתולאחר מכן כמורה בבתי ספר תיכוניים לנוער טעון טיפוח. היתה עיתונאית בעיתון הפולני נוביני-קורייר ולימדה באוניברסיטת תל אביב את השפה הפולנית. 
החלה לפרסם בשנות השמונים בארצות הברית, בפולין ובארץ (מעריב, מאזניים, אריאל ועוד). בשנים 1989-1988 היתה יו"ר התאחדות הסופרים כותבי הפולנית, ערכה את השנתון של הסופרים כותבי הפולנית קונטורי, ובשנים 1995-1990 נבחרה ליו"ר הקבוצה הספרותית "אקצנטי" (שפרשה מהתאחדות הסופרים כותבי הפולנית כמחאה על הפופוליזם שהשתלט לדבריה על ההתאחדות). בשנים 1993-1990 הופיעו שלושה שנתונים של "אקצנטי" בעריכתה. 
ב-1993 ראה אור ספרה כיכר המלך אלברט,שתי נובלות ומבחר סיפורים (הקיבוץ המאוחד), שתורגמו מפולנית לעברית בידי מתרגמים שונים. הנובלה המרכזית, שעל שמה נקרא הספר, מספרת כיצד השפיע עברה של הגיבורה בפולין על חייה בישראל. היא מתקשה להשתחרר ממוראות הימים ההם ומהלכת על חבל דק שבין שפיות להתמוטטות. 
עוד מספריה: חלום בארבע ידיים, סיפורים (בפולנית, 1995); עיר זרה, שירים (1999); תשעה קובצי שירה (2009-1999); חמסין, שירים (2002); קר, חם, רומן (2006); הסטטיסטים, שירים (2008);בטרם העזיבה, סיפורים (2009).
מתרגומיה לפולנית:אמר בין השאר: סיפורים.סיפוריםשלסופרים ישראליים, בהם ש"י עגנון, א"ב יהושע, יורם קניוק ויהושע קנז (2009), והדיבוק מאת אנסקי (מהתרגום העברי של ביאליק), עבור הבמאי הפולני אנדז'יי ויידה, שביים את המחזה לפסטיבל ישראל ב-1988.
References: 
