Name: טלשיר, רחל
Birth Year: 1957
Birth Place: באר שבע להורים
Occupation: סופרת
Entry writer: אפרת גרבר-ארן
Entry Value: 
נולדה בבאר שבע להורים ניצולי שואה. בילדותה כתבה בדבר לילדים. את שירותה הצבאי עשתה   בירחון במחנה נח"ל ולאחר מכן ב"גלי צה"ל". תואר ראשון למדה במדעי ההתנהגות. עבדה ככתבת בעיתון מדור ראשי ואחר כך החלה לעבוד ככתבת בעיתון הארץ, שבו היא כותבת טור קבוע בענייני תזונה. עשתה גם תואר שני בכתיבה יצירתית במחלקה לספרות באוניברסיטת בן-גוריון. 
ב-2001 יצא לאור ספרה הראשון, האהבה משחררת (זמורה-ביתן, בעריכת יגאל שוורץ), רומן העוסק בחיים בפולין לפני ותוך כדי השואה, דרך עיניהן של שלוש ילדות יהודיות. מהסיפור עולה תובנה חשובה לפיה הילדות-נערות יכלו לשרוד את אימי התקופה משום שהן מצאו בה, בשל כוח העלומים שהיה בהן, גם פירורים של יופי ואושר. באותה שנה ראה אור ספרה הבעל, המאהב והמלך, קובץ סיפורים העוסקים במערכות יחסים בין נשים, גברים ומאהבים, המוצגות כמונעות על ידי דחפים כוחניים. בסיפורים ניכרת ההשפעה של מחזותיו וסיפוריו של חנוך לוין. 
ספרה פגישה בקצה הערב(2003) הוא רומן רחב יריעה המתפרש לאורך המאה העשרים כולה. ספרה מושלם(2009) זכה להתקבלות אוהדת. בדומה להבעל, המאהב והמלךגם ספר זה עוסק במערכת יחסים מורכבת ובשקרים הרבים האופפים אותה. חלום האהבה מתנפץ ובמקומו מוצבת מראה לאומללות ולהרס שיכולים להתחולל כתוצאה מחיי נישואים שקריים.
את הספר המחלה ההיא (2007) פירסמה לאחר שחלתה בסרטן ונרפאה ממנו, לטענתה, בעזרת שינוי הרגלי התזונה שלה. זהו קובץ מאמרים שבאופן אירוני לעתים מצחיק, ובדרך כלל כואב, וחושף את הקוראים להתמודדות שלה עם מחלת הסרטן. ספרה השיטה הסודית(2012) עוסק בשיטות לאורח חיים בריא ולשינוי התזונה ומבוסס על הטורים שכתבה בעיתון הארץ. 
References: 
סומק, רוני."שחרור על תנאי".עתון 77257. 2001. 14; פז, מירי. "ללא חומרים מרככים". עתון 77263. 2002. 7; סתיו, שירה. "סיפורי שיער". הארץ ספרים. 16.9.2009. 8.
