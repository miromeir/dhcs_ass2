Name: עקרוני, אביב
Birth Year: 1935
Birth Place: תל אביב
Occupation: מתרגם, עורךומשורר
Entry writer: זיסי סתוי
Entry Value: 
נולד בתל אביב. אביו, צבי הירש אקרמן, היה משורר יידי. למד ב"תיכון חדש" בתלאביב. התקבל לעתודה האקדמיתוהיה קצין הספרייה המקצועית המרכזית (ספריית מטכ"ל). למד באוניברסיטה העברית בירושלים ספרות עברית והיסטוריה וקיבל תוארי בוגר, מוסמך ותעודת הוראה. את עבודת הדוקטור שלו,שעסקה בהשפעת המהר"ל מפראג על ראשית החסידות, כתב בהדרכתו של פרופ' אנדרה נהר באוניברסיטת שטרסבורג, צרפת.
בהיותו בן עשרים ותשע קיבל דרגת מזכיר ראשון במשרד החוץ ונשלח לארצות הברית כקונסול של ישראל בשיקגו. שימש כמנהל חטיבת הביניים, סגן מנהל ומנהל של "תיכון חדש". ב-1978 שימש כעורך בהוצאת כתר, ובסוף שנה זו ועד 1981 ניהל את האגף לחינוך על-יסודי בעיריית תל אביב. בשנים 1983-1981 היה מנהל המחלקה לחינוך ולתרבות של ההסתדרות הציונית העולמית בניויורק, ועם שובו לארץ נבחר לתפקיד מנהל מערכת החינוך של ירושלים, אולם עזב לאחר זמן קצר. שימש כמשנה למנכ"ל המחלקה לחינוך ולתרבות יהודיים בגולה של הסוכנות היהודית, ומנהל קריית התפוצות ובית המדרש למורים בגולה ע"ש גרינברג. בין שאר תפקידיו: חבר המועצה לביקורת סרטים ומחזות, סגן נשיא פא"ן ישראל, יועץ המכון לתרגום ספרות עברית ויו"ר העמותה לניהול גנזים.
פירסם ספרי לימוד, שירים ומאות מאמרי ביקורת בכתבי עת ובמוספי הספרות. מבחר מייצג מהם פירסם בספר על כפות המאזניים (עקד, 2007). במשך שנים רבות עסק בתרגום שירה ופירסם שלושה מבחרים מתרגומיו: גלקסיה(כרמל, 1998);שביל החלב(2001);ערפיליות (2005). בתרגומים אלה, החובקים עמים ויבשות, מודגשת אהבתו לשירה כשלעצמה, מעבר להבדלים תרבותיים. נפתח בהם צוהר לקורא העברי גם לארצות נידחות מבחינה תרגומית, כגון: תאילנד, סינגפור וסיירה לאונה. תרגומים נוספים: שירים ושורות של ספפו מלסבוס (1971);כתבי דורותי פארקר, משתתף בתרגום;משירי ליאונרד כהן (1971),משתתף בתרגום;שירים נבחרים–דילן תומס(1974),עורך ומשתתף בתרגום. מספריו הנוספים: הארץ המובטחת: רציפות היישוב היהודי בארץ-ישראל(1988), עם ר'בנאי; אשכולות: שירים, סיפורים, ציורים(2005), בליווי ציורים מאת בלה עקרוני. מהספרים שערך:בצל העיירה (2007) מאת אריה לייביש-ליש.
References: 
גרנות, משה. "בעין הקורא: מי מדהיר את ה'טרויקה'?". ירושלים: מאסף לדברי ספרות 24-23. 2005. 347-345; חקק, הרצל. "ביקורת מתוך אהבה". מקור ראשוןלשבת. 30.11.2007. 20; יעוז-קסט, חנה. "'גלקסיה'– אנתולוגיה של שירה מתורגמת".פסיפס 39. 1998. 24-26; מערכת פסיפס. "עם ד"ר אביב עקרוני – לרגל הופעת ספרו 'על כפות המאזניים' (מסות על שירה ועוד)". פסיפס 65. 2007-2006. 29-28.   
