Name: הופרט (ביגלאייזן), הילדֶה 
Birth Year: 1910
Death Year: 2000
Birth Place: עיר בילסקו-ביאלה, דרום
Occupation: סופרת בשפה הגרמנית
Entry writer: אלישע פורת ודקל שי שחורי
Entry Value: 
נולדה בעיר בילסקו-ביאלה, דרום פולין, למשפחת סוחרים אדוקים שעסקו במסחר פירות וירקות. העיר היתה באזור ההשפעה הגרמנית ובבית הספר למדו בגרמנית, אך בבית הוריה התנהלו החיים ביידיש ובפולנית. המשפחה קיימה זיקה לארץ ישראל, אביה ביקר בארץ ואף רכש אדמות באזור ברֵכות שלמה ליד בית לחם.ב-1935 נישאה לוולטר הופרט מהעיר טשין, צ'כיה, שבא מבית מתבולל אמיד. ב-1936 נולד בנם, שמואל תומס הופרט, שנקרא על שמו של תומס מסריק. ערב מלחמת העולם השנייה הגיע ולטר ארצה להכין את עליית המשפחה והשתקע בחיפה. עם הפלישה הנאצית לצ'כוסלובקיה נותק הקשר בין האב לבין האם והבן. הילדה נדדה, יד ביד עם תומס, במסע נורא, שבמהלכו איבדה את רוב משפחתה. המסע החל בכפר פולני ומשם לגטו ז'שוב, למחנה מעצר ולבסוף לעשרים ושניים חודשי אימה בברגן-בלזן.ב-1945 התאחדה המשפחה בחיפה. 
הילדה כתבה את סיפור הצלתם, שהגיע ככתביד לידיו של ארנולד צווייג, הסופר הגרמני-יהודי הנודע, שישב אז בחיפה. הוא עיבד וערך את הספר, אך לקח אותו לגרמניה המזרחית כאשר שב אליה. הספר,Fahrt zum Acheron(Berlin Verlag, 1951), הופיע לראשונה בשמו של צווייג, אך הוא ציין שנכתב על פי סיפורה של הילדה הופרט, וזכה להצלחה מיידית ואף תורגם להולנדית ולצ'כית.כותרתו מדמה את נדודיהם של השניים כמסע לאכרון, אחד מנהרות השאול. 
בנה של הילדה ניסה במשך שנים למצוא מו"ל עברי לספר, אך לא הצליח. בעקבות תוכנית רדיו שלו נוצר קשר בינו לבין אבא קובנר והוצאת מורשת, והופרט הכין את הגרסה העברית בשםיד ביד עם תומי (1978). הספר זכה להצלחה בארץ ולכמה מהדורות. הנוסח העברי המשותף של הילדה ובנה תורגם מחדש לגרמנית, לצ'כית, לערבית, לאנגלית ולאמהרית. ספרה השני, הרומן דוקטור ורוניקה (2000), ראה אור במלאות לה תשעים, וגם הוא תורגם, עובד ונערך בידי שמואל הופרט. הרומן סובב סביב חייה של רופאה יהודייה, כשמלחמת העולם והשואה משמשות רקע לסיפור. הילדה הופרט הניחה אחריה שני רומנים גמורים בגרמנית והתחלות של רומן נוסף.
References: 
הופרט, שמואל. "מ'למה זה קרה לנו?' אל 'ידביד עם תומי', גלגולי כתבהיד של הילדה הופרט שהופיע בהוצאת 'מורשת' בשש מהדורות". ילקוט מורשת. מ"ח. 1990. 161-172.
