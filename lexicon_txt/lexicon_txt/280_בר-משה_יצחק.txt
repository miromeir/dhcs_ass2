Name: בר-משה, יצחק
Birth Year: 1927
Death Year: 2003
Birth Place: בגדאד
Occupation: סופר בשפה הערבית
Entry writer: חנה עמית-כוכבי
Entry Value: 
נולד בבגדאד. בוגר הפקולטה למשפטים באוניברסיטת בגדאד (1949). עלה לארץ ב-1950. החל את דרכו ברדיו ובעיתונות בבגדאד ב-1945. היה פרשן מדיני ב"קול ישראל" בערבית (1958). היה נספח לענייני הסברה ועיתונות בשגרירות ישראל בקהיר (1983). כתב בג'רוזלם פוסטוערך את המדור לענייני החברה הערבית בכתבהעת המזרח החדש. מייסד היומון אל-אנבאא ועורכו עד 1970. כתב שלושה קבצים של סיפורים קצרים בערבית, שבהם תיאר את נפש האדם המצוי בקונפליקטים עם עצמו ועם סביבתו, והם מעוצבים על הגבול שבין המציאות לבין החלום והסיוט. ספרו הראשון הוא מאחוריהחומות שראה אור ב-1972 בהוצאת מג'ללת אל-קודס. 
לעברית תורגמו אחדים מסיפוריו,וכן שני ספרי הזיכרונות שלו על חייו בעיראק:יציאת עיראק: זיכרונות משנת 1950-1945 (מערבית: ניר שוחט, 1977), וכן יומיים ביוני: זיכרונות היסטוריים(מערבית: נורמה בר-אשר ועדית שמר, 2004). ספרים אלה מצטיינים בשרטוט חי ובעל עומק פסיכולוגי של דמויות של יהודים עיראקים העוסקים במסחר ובפקידות, שרובם בעלי השכלה גבוהה והם מסורים לאידיאלים, מי לקומוניזם ומי לציונות. הוא מתאר בכאב את תהליך הפיכת יהודי עיראק מבעלי מעמד גבוה בתחומי המסחר והספרות לנרדפים ואסירים מעונים. כתיבתו משלבת גאווה בהישגי יהדות עיראק ובכישרונותיה עם ראיית ישראל כמולדת הבלעדית של העם היהודי. 
References: 
מורה, שמואל. "עולמו המיוחד של יצחק בר-משה". האילן והענף, הספרות הערבית החדשה ויצירתם הספרותית הערבית של יוצאי עיראק. ירושלים: מאגנס. 1997. 257-238; שניר, ראובן. ערביות, יהדות, ציונות – מאבק זהויות ביצירתם של יהודי עיראק. ירושלים: מכון בן-צבי לחקר קהילות ישראל במזרח. 2005. 202-188;
Berg, Nancy. Exile from Exile: Israeli Writers from Iraq. New York: SUNY Press. 1996.
