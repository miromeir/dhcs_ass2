Name: גיורא, משה אלימלך
Birth Year: 1919
Death Year: 1992
Birth Place: ניו המפשייר, למד
Occupation: חוקר, עיתונאי, מתרגם ומשורר
Entry writer: ג'ייקובסון, דוד
Entry Value: 
נולד בסופיה, בולגריה, ועלה לארץ ב-1924. למד היסטוריה של עם ישראל, ובעל תואר מוסמך בספרות עברית מאוניברסיטת בר-אילן. היה חבר מערכת בעיתונים הירדן, הבוקר והארץ. תירגם את ספרו האוטוביוגרפי של מרדכי אהרנפרייז בין מזרח למערב (1953). ערך ותירגם לעברית את הספר פניני ספרד: אלפיים פתגמים מאוצר החכמה של יהודי ספרד (1981), המכיל פתגמים ומטבעות לשון שהיו נפוצים בקרב יהודי הבלקן ולוקטו על ידי יצחק מוסקונה. ערך את האנתולוגיה שלהבות ועפרונים: ילקוט שירת יהודי בולגריה (1970). בשנות השבעים והשמונים פירסם רשימות בכתבי עת, בעיקר בכתב העת במערכה: ביטאון הציבור הספרדי ועדות המזרח, וביקורות ספרותיות בכתב העת מאזניים. 
קובץ השירה הראשון שהוציא, הבוסתן (הסתדרות היהודים הספרדיים, 1938), הנו כליל סונטות. התמות החוזרות בו הן של פריחה ואביב, ערגה ותשוקה, והשתאות נוכח יפי הטבע. בקובץ שיריו השני, בראשית (1942), כינס את שיריו שנכתבו בשנים 1935-1942. הקובץ כולל שירים ומחזורי סונטות, בהם כליל הסונטות הבוסתן. יסודות הטבע נוכחים גם בספר זה, לצד עיסוק בנוכחות האל ובמוטיבים מקראיים ומסורתיים. ספרו השושנה הכחולה (1960) מכיל שירים ותרגומים, בהם תרגומים לג'ורג' ביירון ולבוריס פסטרנק. בקובץ נכללו כמה משיריו המוקדמים לצד שירים חדשים, ובהם שירים העוסקים בעצב ובמוות. 
(1947)
חוקר ספרות
נולד בניו המפשייר, למד באוניברסיטת שיקגו ובאוניברסיטת קליפורניה בלוס אנג'לס, ולימד באוניברסיטאות שונות בארצות הברית (מישיגן, היברו יוניון קולג', פנסילבניה ועוד) ובאוניברסיטת בן-גוריון בנגב (1980-1979). פרופסור למדעי היהדות, משמש כראש המחלקה למדעי היהדות באוניברסיטת בראון (פרובידנס, רוד איילנד, ארצות הברית).
עיקר כתיבתו בנושאים הקשורים בספרות עברית וישראלית, ובפרט בקשרים הנגלים בה לתנ"ך, למדרש ולסיפורים חסידיים, כמו גם בעיצובה של השואה ושל ניצולי השואה בספרי אהרן אפלפלד, בזהויות של ישראלים ופלסטינים והקשרים ביניהם בספרות. עוסק גם בנושאי תרבות ישראלית, ופירסם מאמרים העוסקים בבית הספר לקולנוע "מעלה" ובתגובות למרד הערבי (1939-1936), כפי שהן משתקפות בהגדות הקיבוצים. 
ספרו הראשון,Modern Midrash: The Retelling of Traditional Jewish Narratives byTwentieth Century Hebrew Writers(1987), עוסק בעיבודים לסיפורים חסידיים, לאגדות חז"ל ולסיפורים ודמויות תנ"כיים בכתביהם של יוצרים עבריים באירופה כברדיצ'בסקי, י"ל פרץ וביאליק, ושל כותבים ישראליים כאמיר גלבע, דן פגיס, משה שמיר ועמוס עוז. הספרDoes DavidStill Play Before You?: Israeli Poetry and the Bible(1997), בוחן את מקומו של התנ"ך בשירה ובתרבות הישראלית בתזמננו.Creator, Are You Listening: Israeli Poets on God and Prayer(2006)בוחן את יחסם של זלדה, יהודה עמיחי, אשר רייך, רבקה מרים, אדמיאל קוסמן וחוה פנחס-כהן לחוויות של נוכחותו או היעדרו של האל ולטיבה של תפילה.Beyond Political Messianism: on the Poetry of Second Generation Religious Zionist Settlers עוסק בצמיחתם של משוררים בהתנחלויות דרך עיון בשירתם של שמונה משוררים מחבורת "משיב הרוח". בשני הספרים האחרונים נכללו גם אנתולוגיות קצרות של תרגומי שירים לאנגלית. השתתף גם בעריכת קובצי מאמרים בנושא יהדות ויחסי ישראלים ופלסטינים בספרות. 
References: 
קרסל, גצל. "גיורא, משה". לכסיקון הספרות העברית בדורות האחרונים. מרחביה: ספרית פועלים. 1965. 465. 
נירית קורמן
