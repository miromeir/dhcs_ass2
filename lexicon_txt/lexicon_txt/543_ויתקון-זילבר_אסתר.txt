Name: ויתקון-זילבר, אסתר
Birth Year: 1953
Birth Place: 
Occupation: משוררת וחוקרת ספרות
Entry writer: מיכל פלס
Entry Value: 
בת להורים ניצולי שואה. גדלה בטבעון וברמת גן, שם התחנכה בבית ספר לאומי-דתי. בעלת תואר שני בספרות עברית מאוניברסיטת בר-אילן. מתגוררת באריאל שבשומרון.מתחילת שנות התשעים היא מפרסמת מסות ורשימות ביקורת בכתבי עת שונים לספרות, ומשמשת (עם דינה לוין) כעורכת כתב העת הווירטואלי מעמקים. 
בספר שיריה הראשון, חלון נבו (עקד, 1990), בולטת השפה הציורית היונקת ממראות הטבע והנוף בגליל התחתון, ובמיוחדבעמק יזרעאל ובגבעות שפרעם. בשני ספרי השירה שפירסמה לאחר מכן, רִפאוּת הצבעים: שירים תש"ן-תשנ"ו (1996) וקיץ 99 (2000), המשיכה לצקת את אהבתה לארץ ישראל, ברובד האישי וברובד הלאומי, באמצעות שפה ציורית וחושנית היונקת הן ממראות הטבע והן משפת המקורות היהודיים. 
ספרה האחרון,חוצה שומרון: מיומנה של מתנחלת – רשמים, שירים, סיפורים תשמ"ו-תשס"ו (2006), משלב שירים, סיפורים ורשימות. ב-2000 פירסמה את ספר הילדים מה קרה בגינתנו הקטנה. זכתה בפרס קרן רבינוביץ לקידום יצירה ב-1998, בפרס ראש הממשלה לספרות ב-1998 ובפרס לספרות על שם ז'בוטינסקי ב-2007. 
References: 
רוזנפלד, ברכה. "שמחת נוף מחמדים". פסיפס 36. 1997. 26-27. 
