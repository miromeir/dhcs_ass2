Name: בהר, אלמוג
Birth Year:  (1978
Birth Place: תלאביב, גדל בנתניה
Occupation: סופר, משורר ומבקר
Entry writer: אלי הירש ובתיה שמעוני
Entry Value: 
נולד בתלאביב, גדל בנתניה וברעננה ומתגורר בירושלים. אביו נולד בקופנהגן למשפחה ממוצא ספרדי-טורקי שהיגרה במאה התשע-עשרה מאיסטנבול לברלין ועקרה מגרמניה לדנמרק לפני מלחמת העולם השנייה. אמו נולדה בבגדאד. את לימודי התיכון עשה בבית הספר להנדסאים שליד אוניברסיטת תלאביב. סיים תואר ראשון בפילוסופיה ותואר שני בספרותעברית באוניברסיטה העברית בירושלים. עבודת התזה שלו עוסקת במגדר וזהות בשירתה של אמירה הס. כותב דוקטורט בחוג לספרות באוניברסיטת תלאביב, בשםכותבי פיוט במאה העשרים, וקשרים בין הספרות המזרחית החדשה למסורות הפיוט, המקאמה ושירת החול.
פירסם לראשונה מיצירותיו ב-2004, תחילה את השיר "העיניים מפתות אותי לצאת" בהליקון 62, ולאחר מכן את הסיפור "אמירה בת סלימה" בהכיוון מזרח 9. סיפורו "אנא מן אל-יהוד", שזכה בתחרות הסיפור הקצר של הארץב-2005, תורגם לערבית ופורסם כעבור שנה בכתב העת הקהירי הוותיק אל-הילאל,עם מסה ארוכה מאת המתרגם מחמוד עבוד. 
מרבה לפרסם בבמות שונות, וראויה לציון המסה האוטוביוגרפית-הגותית"חלומות באספניה" שנכללה באנתולוגיה תהודות זהות – הדור השלישי כותב מזרחית (2007), המציגה את המניעים ליצירתו הספרותית מבעד לשפות סביו וסבותיו – ערבית-עיראקית, ספניולית, גרמנית ודנית – שלהן נחשף בילדותו, אך איבד אותן לטובת העברית. בראשית 2008 ראה אור ספר שיריו הראשון,צימאון בארות (עם עובד), וכן ספר סיפוריו הראשון,אנא מן אל-יהוד (בבל).
בשיריו ניכרות המסורות הרבות (ה"בארות") שאליהן הוא צמא ומהן הוא שואב: הפיוט העברי לדורותיו ושירת ספרד, הספרות היהודית הדתית הרבנית והמיסטית, השירה הגרמנית, השירה הסינית הקלאסית והשירה העברית של משוררי דור המדינה. המוות, שלשלת הדורות וריבוי המסורות של חברת המהגרים הישראלית עומדים בבסיס רבים מהשירים ומתגלים ככוחות מפרים שבלעדיהם אין חיים ואין זיכרון.           
סיפורו הלירי-סוריאליסטי "אנא מן אל-יהוד" מתבלט בלשונו המושפעת ממסורות ספרדיות-יהודיות וערביות-יהודיות שונות, מדוברות וכתובות, ובו מגלה הגיבור הירושלמי, נכד של מהגרים מעיראק, שמבטאו הערבי-עיראקי של סבו משתלט על לשונו העברית. השינוי במבטא גורר תמורות חריפות ביחס הסביבה כלפיו ובתמונת עולמו, שהולכת ונסוגה אל המרחב התרבותי-חברתי האבוד-למחצה שהציונות והעברית השתלטו עליו.
ב-2009 ראה אור קובץ השירים חוט מושך מן הלשון,שזכה בפרס ברנשטיין על ספר שירה עברי מקורי. ב-2010 פורסם הרומן הראשון שלו,צ'חלה וחזקל, המציע ארגון מחדש של מפת הזהויות בחברה הישראלית ומטעין בתכנים חדשים-ישנים את הזהות המזרחית. בשיאו של הרומן נפגשים הגיבורים לחגיגת ליל סדר רב-תרבותית המהווה מעין הצעה לקהילה חדשה, שאינה מושתתת על אחדות אתנית. נדמה שהוא מממשכאן את ההצעה שהציג ב"חלומות באספניה": לשקם את הזהות הקהילתית, שהיוותה מסגרת לחייהם של היהודים בארצות הגולה.
כמו כן ערך את ספר השירה של מרואן מח'ול ארץ הפסיפלורה העצובה ושירים אחרים (2012).
References: 
הירש, אלי."חאג'י באבא במיל". ידיעות אחרונות 7 לילות. 22.2.2008. 21; סומך, ששון."המספר הישראלי, שטן או בעל ברית?".הארץ תרבות וספרות. 7.6.2006. 1; עלון, קציעה. "'צ'חלה וחזקל' מאת אלמוג בהר: פיוט חדש-ישן", הארץ. 26.1.2011.
