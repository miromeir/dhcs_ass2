Name: סקולסקי, שלמה
Birth Year: 1912
Death Year: 1982
Birth Place: אוקראינה
Occupation: משורר, סופר, מתרגם ועורך
Entry writer: גידי נבו
Entry Value: 
נולד באוקראינה. אביו היה סוחר. במלחמת העולם הראשונה נדדה המשפחה, והוא לא זכה ללימודים סדירים. ב-1933 סיים ביתמדרש למורים עבריים בווילנה. לימד בבתיהספר של רשת "תרבות" בפולין וערך את עיתון הילדים הלאומי מדינתי. במלחמת העולם השנייה נמלט מפולין הכבושה בידי הגרמנים, ולאחר נדודים עלה ב-1941 לארץישראל בשיירת מעפילים. עם עלייתו הצטרף לפלוגת הגיוס של בית"ר בראש פינה. ב-1944 נעצר בידי הבריטים, והיה עצור במחנה המעצר בלטרון במשך שנתיים. ערך את המדור לספרות של העיתונים המשקיף וחירות ואת המוסף לתלמיד של ידיעות אחרונות. לימד בבתיספר תיכוניים בתלאביב וברמתגן. תוך כדי כך סיים את לימודיו לתואר שני בפקולטה למדעי היהדות באוניברסיטה העברית בירושלים. 
ב-1942 פירסם את ספר שיריו הראשון,בין הבתרים (תל אביב: הוצאת חוג ידידים), וב-1947 יצא באותה הוצאה ספר שיריו השני,אשירה לך תל-אביב: אלומה של סונטות. לאחר מותו יצא בהוצאת העמותה להפצת תודעה לאומית מבחר משיריו בשםבסוד ברית הדמים(1987). שירתו שקולה ומחורזת ורוויה בפאתוס הלאומי האופייני לימין הרוויזיוניסטי. בין שיריו המוכרים "לילות לטרון" ו"ראש פינה", העוסק בשלמה בן-יוסף, איש האצ"ל שהוצא להורג על ידי הבריטים, ובו מופיעות השורות הידועות: "אֵין כּוֹבְשִׁים אֶת רֹאשׁ הַסֶּלַע –/ אִם אֵין קֶבֶר בַּמּוֹרָד!".
סקולסקי הוא אחד מן היוצרים הפוריים ביותר בתחום ספרות הילדים והנוער העברית. ככותב, מתרגם, מעבד ועורך רשומים על שמו עשרות רבות של כותרים בתחום. מתרגומיו המרכזיים: הלב לד'אמיציס, היידי בת ההרים ליוהנה ספירי ורבים מספרי ז'יל ורן.על חלק מיצירותיו חתם בשמותעט, כמו: הדוד הטוב, ש"ס, שלמה, ש', שמעוני, רינה טל, בן ישראל הדני וש' אלידן. 
References: 
Dykman, Amynadav. "A Poet and a City in Search of a Myth: on Shlomo Skulsky's Tel-Aviv Poems". Israel studies 14 (3). 2009. 62-74. 
