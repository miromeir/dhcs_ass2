Name: שילוני, לנה
Birth Year: 1938
Birth Place: דל והתחנך בניו
Occupation: אלמוג, רות. "ויזה צרפתית ליפאן".הארץספרים. 21.11.2006; מעוז, רבקה."יש לה סיפור: על ספרה של לנה שילוני, 'גשר החלומות'.ידיעות אחרונות לשבת.22.12.2006.29.
Entry writer: גלעד מאירי
Entry Value: 
חוקרת ספרות וסופרת
נולדה בפולין. תהפוכות מלחמת העולם השנייה אילצו את בני משפחתה להימלט לרפובליקות האסייתיות של ברית המועצות, שם נפטר אביה מטיפוס. לאחר המלחמה חזרה עם אמה ואביה החורג לפולין, אך חלתה ונשלחה לבית מרפא בשווייץ, שם נחשפה לספרות צרפתית ולמדה עברית. בגיל 16 עלתה לישראל. נשואה לבן-עמי שילוני, חוקר תרבות יפן.
למדה ספרות צרפתית וספרות אנגלית לתואר ראשון באוניברסיטה העברית בירושלים; תואר שני בלשון ובספרות צרפתית קיבלה באותו מוסד ב-1965. באותה שנה נסעה עם בעלה ליפן, ומשם המשיכה המשפחה לארצות הברית. עבודת הדוקטור שלה (אוניברסיטת פרינסטון, 1971) עסקה בסופר הצרפתי זוכה פרס נובל פרנסואה מוריאק. החל מ-1973 ובמשך שלושים שנה, עד לפרישתה, לימדה באוניברסיטה העברית קורסים רבים הנוגעים לספרות צרפתית ולתרגום. 
עבודתה המחקרית התמקדה בשלושה סופרים צרפתים בני המאה העשרים: מוריאק, ז'אבס ופֶּרֶק. פירסמה שני ספרי מחקר בצרפתית: הרומן הסותר את עצמו (1978Minard, ) עוסק בפקעת הצפעוניםלמוריאק; והשני, ביצירתו של ז'אבס (1991 Minard,). לשילוני חלק נכבד בחשיפתו של ז'ורז' פרק לקהל הקוראים הישראלי. היא כתבה מאמרים על יצירתו עוד לפני שספרים פרי עטו תורגמו לעברית. משהופיעו תרגומים, פירסמה עליהם רשימות ביקורת. 
ספרה גשר החלומות(כרמל, 2006) הוא רומן אוטוביוגרפי, והוא משלב זיכרונות וקטעים ספרותיים-בדיוניים. שמו נלקח ממושג בודהיסטי המופיע בספרות היפנית הקלאסית,שמתאר את הגשר המקשר בין העולם הזה לעולם הבא. חייה, שהיו רצופים נדודים בארצות ובשפות שונות, מתוארים בספר בזיקה לשאלות הנוגעות לזיכרון, דמיון וספרות. במהלך הרומן היא מצטטת מיצירותיהם של סופרים כפרק ורוסו, וגם מיצירתה של מוראסקי שיקיבו, סופרת יפנית בת המאה האחת-עשרה, ובכך נותנת ביטוי לעולמה הרוחני שניזון מהשפעות המערב והמזרח.  
דקל שי שחורי
שימל, הרולד (1935)
משורר, מתרגם ועורך
נולדבניוג'רזי, גדל והתחנך בניו יורק. עלה ארצה ב-1962. קיבל תואר ראשון בספרות אנגלית וגרמנית באוניברסיטת קורנל, ניו יורק. לימד בחוגים לספרות אנגלית באוניברסיטה העברית בירושלים ובאוניברסיטאות חיפה ותל אביב. כתב ביקורת אמנות בכתבי העת קו וציור ופיסול. מתגורר בירושלים. 
שני ספריו הראשונים פורסמו באנגלית: First poems (Milella Lecce, 1962) ו-NOW: poems by Robert friend, Harrold Schimmel, Dennis silk(1964). מ-1967 עבר לעברית, והשירים (גט דאט, 1968) היה ספרו הראשון בעברית. נושא מרכזי בשירתו הוא ארס-פואטיקה. דרך העיסוק בספרות, באמנויות אחרות ובלשון מעוצבות תמונת העולם והזהות של הדובר והמחבר המובלע כמשורר. למרות זאת, לא מדובר בשירה המנותקת מהמציאות, מהאקטואליה ומהביוגרפיה, אלא שהן ממוחזרות ומתווכות דרך המדיום הספרותי. לכן אך טבעי ששימל מקיים דיאלוג עקבי ורחב עם מגוון מקורות, קלאסיים ופופולריים, מהתקופה העתיקה ועד ימינו. למשל עם היהדות, המיתולוגיה היוונית, זן-בודהיזם ויוצרים ישראלים, אירופים ואמריקנים בספרות, באמנות, בקולנוע ובמוזיקה, כגון ברנר, ראב (שירי מלון ציון,1974), ביאליק, טשרניחובסקי, פיכמן, צלאן, לסקר-שילר, תומרקין (ארעא,1979), זך, אבידן, רביקוביץ, רודן, בלזק, הפסנתרן גלן גולד, הזמרים רמי קליינשטיין וברוס ספרינגסטין (קש שיר, 2008) ורבים אחרים. לחלק מהיוצרים מתייחס שימל כאל ידידים, גם אם לא הכירם אישית. קהל היעד שלו הוא הקהילה הספרותית שעמה הוא מזדהה, קהל בעל מיומנויות קריאה גבוהות, ולכן שימל מבכר בדרך כלל את הספרותיות על פני התקשורתיות. 
חלק ניכר מספריו המאוחרים הוא קונספטואלי, עוסק בנושא אחד, לעתים כפואמה ארוכה בנוסח היצירות הקלאסיות הנרטיביות של המיתולוגיה היוונית, דנטה, מילטון ואחרים. לדוגמה, ספרו לוֹאֶל (1986)מוקדש כולו לעיצוב דמותו של המשורר רוברט לואל; הספריה (1999) הוא שיר הלל לספרייתו של הדובר, למעשה של שימל עצמו, וזאת גם באמצעות תצלומים שלה; וקש שיר הוא אוֹדָה קיומית על חיי היומיום של הדובר-המחבר בן השבעים. זהו ספרו התקשורתי ביותר והוא ניחן בהומור, בפרודיה עצמית, בארוס, במשחקי לשון וצליל ובשחרור של משורר המביט לאחור על חייו בהשלמה ומסתגל לקהילתו הספרותית ההולכת ומזדקנת, ואף נעלמת, כמו בפתיחה המקאברית-סנטימנטלית של שיר מס' שמ"ד: "הִפְסַדְתִּיחַדְשׁוֹתשְׁמוֹנֶהאֲבָלבָּרוּר/ דָּלִיָהרַבִיקוֹבִיץאֵינֶנָּהכַּרְמִיכַּרְטִיס/ סִדֵּרלְיָדָהּלָשֶׁבֶת..." כל שירי קש שיר מעוצבים בפורמט של שלושה בתים בני עשר שורות: שניים בני ארבע שורות והאחרון מעין קופלט, כסונטה נטולת בית, מה שמעניק לספר לכידות וייחוד צורניים. ספריו הפואמטיים כתובים כיחידות רצופות וארוכות, נטולות סימני פיסוק, המטשטשות לעתים את הגבול הז'אנרי בין שירה לסיפורת. טשטוש זה בא לידי ביטוי צורני ישיר בנֹכַח(1995), ספר של שירה בפרוזה, ולכן כל שיריו מפוסקים, אולם התוכן אינו פרוזאי, אלא דווקא קשה לפענוח. 
הפואטיקה שלו לירית ומשלבת בין לכידות לפרגמנטריות, בין דיבור יומיומי לחידתיות ובין קונקרטי למופשט. לעתים הפרגמנטרי בא לידי ביטוי במעברים חדים בין נושאים ובהתבוננות אינטנסיבית בפרטים, עד שהקונקרטי שב להפשטה. הוא מחבר בין האוטוביוגרפי, הקרוב, המוחשי והחולף, כמו שמות ספציפיים של אנשים ורחובות, לבין תיאורים חידתיים מופשטים בעלי רמת פיגורטיביות גבוהה. דרך נוספת המייחדת את הנוסח שלו היא עיצוב ניסויי של הפונטים והכותרת: בחלק מספריו הפונט גדול, מודגש וחגיגי (ארעא,לוֹאֶל) והכותרת משולבת בשורת הפתיחה של השיר באמצעות הדגשתה בפונט גדול (נֹכַח). 
שימל תירגם לאנגלית משירת יהודה עמיחי, אבות ישורון, אסתר ראב, אצ"ג, ישראל פנקס, מרדכי גלדמן, מאיר ויזלטיר, נח שטרן ואחרים. ייסד וערך את כתב העת לספרות ולאמנות בשפה האנגלית Get That(1967-1969), שיצא לאור בישראל.  
References: 
אופנהיימר, יוחאי."במקום אפוס".חדרים 7. 1988. 86־99; וינפלד, דוד."שירי הרולד שימל".סימן קריאה 5. 1976. 456־459; זקס, אריה. "משוררי האנטי-מטאפורה:אהרן שבתאי והרולד שימל". דברי הקונגרסהעולמי השישי למדעי היהדות חטיבה ג'. 1967. 171־177; חבר, חנן. "שירי מלון ציון להרולד שימל". קורא שירה: רשימות, מסות ומחקרים על שירהעברית. תל אביב: קשב לשירה. 2005. 170־178. 
