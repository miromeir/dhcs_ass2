Name: מינץ, אלאן
Birth Year: 1947
Birth Place: מסצ'וסטס, ארצות הברית
Occupation: חוקר ספרות
Entry writer: גידי נבו
Entry Value: 
נולד במסצ'וסטס, ארצות הברית. את כל תאריו האקדמיים עשה באוניברסיטת קולומביה בניו יורק, במחלקה לספרות אנגלית והשוואתית. סיים את עבודת הדוקטור על ג'ורג' אליוט ב-1975. את לימודי הפוסט-דוקטורט בתחומים של ספרות עברית וספרות יידיש עשה באוניברסיטת הרווארד, באוניברסיטה העברית בירושלים ובמרכז אוריאל ויינרייך ללימודים יהודיים מתקדמים במכון YIVO בניויורק.
לימד באוניברסיטאות קולומביה, מרילנד וברנדייס. כיום הוא מלמד בסמינר היהודי תיאולוגי בניויורק (JTS). ספרו הידוע ביותר,Hurban: Responses to Catastrophe in Hebrew Literature(1985), תורגם לעברית בשם חורבן: תגובות בספרות העברית על אסונות לאומיים(2003) ועוסק באופן שבו התמודד הדמיון הספרותי היהודי עם שורה של פורענויות קשות, למן חורבן בית שני, דרך מסעי הצלב ועד לשואה. פעילותו המחקרית מתרכזתבעיקרה בספרות העברית המודרנית. במסגרת זו פירסם את הספרBanished From Their Father's Table: Loss of Faith and Hebrew Autobiography(1988), העוסק בעולמם הפנימי ובתהליך התבגרותם של משכילים יהודים במזרח-אירופה על רקע התמוטטות האמונה הדתית, וכן אתPopular Culture and the Shaping of Holocaust Memory in America (2001) . באותה שנה יצא לאור גם ספרוTranslating Israel: The Reception of Hebrew Literature in America. ספרו האחרון עד עתה,Sanctuary in the Wilderness: A Critical Introduction to American Hebrew Poetry(2011),עוסק בשנים-עשר משוררים עבריים שפעלו בארצות הברית במהלך המאה העשרים בין שתי מלחמות העולם.
ערך את הקבצים: A Book That Was Lost and Other Stories by S. Y. Agnon(1995), עם אן גולומב הופמן; Hebrew in America: Perspective and Prospects (1993); The Boom in Contemporary Israeli Fiction 1973-1993 (1997); ו-Reading Hebrew Literature: Critical Discussion of Six Modern Text (2003).
ייסד וערך את כתב העת Response (1967-1970). ב-1981 ייסד עם עמיתו דוד רוסקיס את כתב העת Prooftexts. השניים ערכו את כתב העת מתחילתו ובמשך עשרים וחמש שנה.
סגנונו של מינץ שוטף ומתון וניתן לתארו כסינקרטיסטי: אמון על הקריאה הקרובה מבית מדרשה של "הביקורת החדשה" האנגלו-סקסית, הוא מעגן את ניתוחיו ופרשנויותיו בהקשרים היסטוריים וביוגרפיים ויוצר קריאה המתרחקת מאפקטים ריגושיים, מאידיוסינקרטיות סגנונית ומקביעות ערך מוחלטות, השואפת לרציונליזם מאוזן ובהיר שאינו עיוור לקיומו של הרגש אך ממסגר אותו בקטגוריות מוצקות.
References: 
דיקמן, עמינדב. "אמריקניזציה של השואה". הארץ ספרים. 12.3.2003. 10;
Brann, Ross. "Hurban: Responses to Catastrophe inHebrew Literature by Alan Mintz (BookReview)". Modern Judaism Vol. 7, No. 3. October 1987. 330-333; Cutter, William. "Banished from Their Father's Table: Loss of Faith and Hebrew Autobiography by Alan Mintz (Book Review)". AJS Review Vol. 17 No. 1. Spring 1992. 83-88.
