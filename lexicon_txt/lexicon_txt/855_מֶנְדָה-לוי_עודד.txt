Name: מֶנְדָה-לוי, עודד
Birth Year: 1963
Birth Place: גדל בתל אביב
Occupation: חוקר ספרות
Entry writer: דקל שי שחורי
Entry Value: 
נולד וגדל בתל אביב. למד בתיכון "עירוני א'". החל את לימודיו באוניברסיטת תלאביב ב-1984 כאשר למד לתואר כללי במדעי הרוח, והמשיך באוניברסיטה זו לתואר שני ולתואר דוקטור, שקיבל ב-2003. עבודותיו, שנכתבו בהנחיית פרופ' נורית גוברין, התמקדו בפרוזה האורבנית בסיפורת העברית. לקרוא את העיר: החוויה האורבנית בסיפורת העברית מאמצע המאה ה-19ועד אמצע המאה ה-20, עיבוד של עבודת הדוקטור שלו, יצא כספר ב-2010 בהוצאת הקיבוץ המאוחד. ספר זה זכה בפרס ס' יזהר לחקר הספרות העברית והוראתה לשנת 2011. 
במחקרו ובפרסומיו עוסק מנדה-לוי בקשרים שבין הטקסט הספרותי לבין המרחב, העיר והאדם, בין השאר בכתביהם של דוד פוגל, ז'ורז' פרק, יהודית קציר ואחרים. הוא משלב באורח מרשים פרקטיקות מתחומי עיון שונים: תורת הספרות, סוציולוגיה, גיאוגרפיה הומניסטית ועוד. פירסם מסה בשם "קניון" (2004) וספר מחקרי-הגותי, על קצה המקום: צדדים במרחב ובטקסט הספרותי (2011). מנדה-לוי מציע בספריו מבט מהורהר על מראות העיר הנשקפים מבעד לטקסטים הספרותיים.הוא עושה זאת תוךדיון בתיאוריות מרחביות ואורבניות, ואלהממשמעות את נוכחותה הבולטת של העיר בספרות העברית מהמאה התשע-עשרה ואילך.  
החל מ-1990 מלמד בחוג לספרות עברית ובחוג לספרות באוניברסיטת תלאביב. כמו כן מלמד באקדמיה לאמנות ועיצוב "בצלאל", במכללת "סמינר הקיבוצים" ובמכללת לוינסקי. משמש גם כעורך בהוצאת רסלינג.
References: 
הרצוג, עמרי."אזור דמדומים של זמן, מרחב, אשליה".הארץתרבות וספרות. 21.7.2004. ה'4;מנהיים, נועה."שנות הפוסט". ידיעות אחרונותלשבת. 10.9.2004. 29-30; שאול בן-צבי, רבקה."סופרים עבריים כותבים עיר". מקור ראשוןלשבת. 11.12.2010. 21. 
