Name: מרון, נגה
Birth Year: 1928
Birth Place: ירושלים
Occupation: סופרת
Entry writer: מעין גלברד
Entry Value: 
נולדה בירושלים. למדה בגימנסיה העברית. שירתה בפלמ"ח, ועם פרוץ מלחמת השחרור התגייסה לצה"ל. למדה בסמינר למורים בבית הכרם, וסיימה לימודים בחוג לספרות עברית ולחינוך (מנהל ופיקוח) באוניברסיטת בר-אילן. עבדה כמורה וכמנהלת בתי ספר ושימשה בכמה תפקידים בכירים במערכת החינוך. בשנות עבודתה במערכת החינוך כתבה בעיקר מאמרים הקשורים למקצועהּ. פרשה פרישה מוקדמת והתמסרה לכתיבה.
ספרה הראשון,מה שקרה לגילי וגם לי, ראה אור ב-1986 בהוצאת נעם. כתבה את סדרת ספרי חירות החל מ-2000 – ספרים לנוער,שבהם נערה מוצאת את יומנה של סבתה מלפני קום המדינה. בין ספריה למבוגרים נמנים אשה במיטב שנותיה (נעם, 1992);אשה בגילה (קוראים, 2009) ונוספים. כתבה ופירסמה יותר משלושים ספרים. 
ספריה עוסקים בדומה ובשונה בחוויות הדורות המתחלפים בארץ ובמדינת ישראל, ובחוויות האופייניות לתקופות חיים שונות: ילדות, נערות ובגרות.
References: 
אופנהיים, ריבי. "אשה במיטב שנותיה". נֹגה 25. 1993. 41-42;גרנות, משה. "השמיני". קשר עין 195. 2010. 32-34.
