Name: אלדן, אנדד (בלייברג, אברהם)
Birth Year: 1924
Birth Place: פולין ועלה ארצה
Occupation: משורר
Entry writer: אלישע פורתומשה דור
Entry Value: 
נולד בפולין ועלה ארצה עם הוריו ב-1930. המשפחה הצטרפה לקיבוץ חפציבה, שם גדל והתחנך. שירתכסייר ב"הגנה" ובפלמ"ח, וחוויית התשתית של השיטוט בארץ התבטאה בשיריו. ב-1960הצטרף עם משפחתו לקיבוץ בארי. השלים את לימודיו לתואר ראשון בחוגים לספרות עברית, ספרות אנגלית ומקרא באוניברסיטה העברית בירושלים. את שמו האמיתי, אברומה (אברהם) בלייברג, החליף בשם הספרותי אנדד אלדן, הרומז לחוויות המסייר והנודד בארץ ישראל.
שירו הראשון נדפס בעיתון על המשמר ב-1952, ושיריו הבאים פורסמו במוספים של תנועת העבודה מראשית 1953. בעידודו של אברהם שלונסקי ראה אור ספרו הראשון, חושך זורם ופרי (הקיבוץ המאוחד, 1959),ומאז פירסם קובצי שירה נוספים, לרבות שָׁנִים שמעו שירה, מבחר של חמישים שנות שירה (2006). עוד מספריו: לא בשמחות קלות (1964); לא על האבן לבדה (1967); אור הפנים, שירים (1974); כצלול קולות חלוקים(1978);דממה דקה ודוקרת (1991); לוחשת חולשתה (1994); שנים שמעו שירה (2006);באורו זורם הפרי בעורי (2010).
בקיבוץ בארי שילב כל השנים את עבודתו בפרדסי הקיבוץ עם הוראה ועם כתיבת שיריו. תרם רבות לעיצוב הטקסים והחגים בבארי ואף בתנועה הקיבוצית כולה. ב-1964 פורסם ספר חגים בשם טקס חג האסיף, שאת הטקסטים בו כתב אנדד אלדן ואת המוזיקה דוד זהבי ואברהם דאוס.
שירתו שואבת את עיקר השראתה מהנוף הארץ-ישראלי. הנוף, במורכבותו הממשית והרוחנית, נרקם בשפת מראות עשירה. בין מקורות שירתו הוא מנה את ספר התנ"ך כמקור השראה ראשון. בין המשוררים שמהם ינק הזכיר את שלונסקי ואלתרמן, את ט"ס אליוט ודילן תומס. בספריו המאוחרים שירתו הלכה והתבססה יותר ויותר על המצלול הלשוני העשיר, על האסוציאציה החופשית והזורמת ועל האליטרציה. הוא אחד המשוררים המרכזיים של אסכולת המשוררים ה"ילידיים", על פי המונח שטבע המשורר משה דור לפני שנים רבות. פנורמת חיי המשורר, אהבה ואובדן, חברויות ופרֵדות, המסע מהנעורים אל הבגרות והזקנה, הוטמעו בשירתו כחוויות יסוד בתוך הטבע הארץ-ישראלי. זכה בפרס ראש הממשלה ב-2000.
References: 
דותן, ראובן. "דממה דקה ודוקרת". הרהורים על שירה. תל אביב: ירון גולן. 1998.13-16; וייכרט, רפי."שירים מוארים בשמש ארצישראלית".הארץ ספרים. 8.11.2006. 10; יעוז-קסט, חנה. "השיר הראשון שלי".פסיפס 58. 2004. 24; שמואלוף, מתי."מלחמות שמעו שירה".עתון 77 319. 2007. 8-9.   
