Name: חסון, גיא
Birth Year: 1971
Birth Place: תל אביב
Occupation: סופר מדע בדיוני ופנטזיה
Entry writer: אורי מאיר
Entry Value: 
נולד בתל אביב. בשנות העשרה של חייו חי בטוסון, אריזונה בארצות הברית. בגיל שבע-עשרה, כשהחל לכתוב ספרות מדע בדיוני, לא היו במות של ממש בעברית. לכן רוב יצירותיו נכתבות במקור בשפה האנגלית ומתורגמות לעברית. כותב גם הצגות, שחלקן הועלו על במות שונות ברחבי ישראל. בהן אלף-נון, שהועלתה בפסטיבל עכו לתיאטרון ניסיוני אחר ב-1992, והילד שהפך לביצה, שהועלתה בפסטיבל הבינלאומי להצגות ילדים ונוער בחיפה ב-1994.
ב-2008 כתב וביים את הסרט לב של אבן, סרט מדע בדיוני באורך מלא, שהופיע לראשונה ב"אייקון" 2008 ולאחר מכן בסינמטק תל אביב.סיפוריו הקצרים התפרסמו בעברית בכתב העת חלומות באספמיה ובכתב העת המקווןבלי פאניקה. הוא זכה פעמיים בפרס גפן של האגודה הישראלית למדע בדיוני ופנטזיה על הסיפורים אני TM והנערה המושלמת בשנים 2003 ו-2005 בהתאמה. סיפוריו הקצרים התפרסמו גם באיטלקית ובגרמנית.
ספריו בעברית,הצד האפל(2003) ומציאותהמשחק(2005), ראו אור בהוצאת ביתן. ב-2012 ראה אור ספר נוסף שלו בעברית, בשם מחשבות נסתרות, בהוצאת יניב. את רוב יצירותיו תירגמה ורד טוכטרמן.
יצירתו מתאפיינת במוטיבים "קלאסיים" של מדע בדיוני "קשה"–בעיקר סיפורים שבהם למחשב או לסימולציית מחשב יש חלק חשוב בעלילה.מוטיב חוזר אחר ביצירתו הוא "כל האפשרויות פתוחות". כך בספרו מציאות המשחק גואל סטריקלנד, הגיבור הראשי, מרים חפץ שמכניס אותו לתוך משחק שחוקיו אינם ברורים לו ושלא ניתן לצאת ממנו.
References: 
יניב, רון. "משחק המציאות".אתר האגודה הישראלית למדע בדיוני ולפנטזיה. 1.5.2005; שלהבת, רמי. "הצד האפל".אתר האגודה הישראלית למדע בדיוני ולפנטזיה. 1.7.2003.
