Name: בן-עמי, יובל
Birth Year: 1976
Birth Place: ירושלים ובגיל צעיר
Occupation: סופר ומחזאי
Entry writer: אפרת רבינוביץ'
Entry Value: 
נולד בירושלים ובגיל צעיר עבר עם משפחתו לארצות הברית בשל שליחות אביו. את שנות העשרים לחייו בילה באירופה ובצפון-אמריקה, כשהוא מתפרנס בעיקר כמוזיקאי וכזמר נודד. מאוחר יותר התגורר בבוסטון והחל שם את פעילותו העיתונאית ככתב. מאז פירסם כתבות, מאמרים ודברי ביקורת במסעאחר, נשיונל ג'יאוגרפיק (ישראל), בוסטון גלוב, הארץ, ידיעות אחרונות ועוד. כמו כן פירסם מאמרים ודברי ביקורת בכתבי עת כמו הכיוון מזרח, עמדה, כתם ומעין. משנת 2004 מתגורר בתל אביב.
ב-2003 פירסם את המיתולוגיה הפינית כחלק מסדרת "מיתוסים" של הוצאת מפה. הוא הקדיש חמש שנים מחייו לחקר הבלדה העממית באירופה, ובמהלכן חי בפינלנד ולמד את שפתה. ב-2005 פירסם את ספרו הראשון בהוצאת חרגול, שמבוסס על מסעותיו בדרום ארצות הברית: סוזנה אל תבכי –ח"י ימים בדרום ההזוי של ארצות-הברית.ב-2008 הוציא לאור רומן אוטוביוגרפי ראשון, ניפגש באמצע הדרך, שמספר על מסעו לפינלנד. שני ספרים אלה כתובים בז'אנר ספרות המסע, ומתעדים את מסעותיו השונים כטייל-נוסע שנחשף אל תרבויות זרות. ב-2012 פירסם רומן אוטוביוגרפי בשם הקומדיה התל-אביביתהעוסק בהוויה התרבותית והספרותית התל-אביבית. בספר זה מתאר המחבר את קשריו עם הבוהמה הספרותית הצעירה, משוררים וסופרים כמו רועי צ'יקי ארד, עודד כרמלי, יהודה ויזן ועוד, על מפגשיהם הספרותיים בבית הקפה "הנסיך הקטן".
פירסם גם שני ספרי תיירות על ישראל: ארץ הפלאות (2007) ויום בעיר(2008). כמו כן כתב מחזה בשם הנערות מצ'ום, שזכה לעיבוד בימתי בניו יורק.   
References: 
הרצוג, עמרי. "מסעבחגורתהתנ"ך".הארץתרבותוספרות. 31.3.2006. 2; קניוק, יורם. "הולך לאן שהרוח נושבת". הארץספרים. 5.6.2006; שניבאום, אבי. "קפהבן-עמי". טייםאאוטתלאביב 485. 16.2.2012. 119-120.
