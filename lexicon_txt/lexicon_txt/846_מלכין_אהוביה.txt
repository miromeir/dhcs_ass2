Name: מלכין, אהוביה
Birth Year: 1917
Birth Place: ראש פינה
Occupation: עורך
Entry writer: שלומית זערור
Entry Value: 
נולד בראש פינה. היה מוותיקי תנועת "המחנות העולים" בארץ ישראל. התגייס לפלמ"ח ב-1943. שימש כקריין בשידור הרדיו הראשון של "ההגנה". במלחמת השחרור שירת כקצין התרבות של חזית הדרום. לאחר מלחמת השחרור כיהן כראש ענף ההסברה של צה"ל והיה מראשי מערכת החינוך בצה"ל לצדו של אהרן זאב. עם שחרורו מצה"ל ב-1958 כיהן כמנהל החינוכי של "בית ברל".
מ-1969 חבר מערכת עם עובד. מייסד ועורך ראשי של ספריית "אופקים" וספרי העיון של ההוצאה (1969-1988). "אופקים" היא אחת הסדרות הרציפות והאיכותיות ביותר בתולדות התרבות העברית החדשה, והיא מפרסמת מבחר גדול של ספרים במגוון נושאים בהיסטוריה, סוציולוגיה, מדע פופולרי, פוליטיקה ותרבות. כמו כן היה מייסדו ועורכו הראשון של כתב העת לענייני הגות וספרותאלפיים,שבו פירסמו חוקרים, אנשי רוח ויוצרים ישראליים מרכזיים.
מחברו של הספר האקטיביסט – סיפור חייו של אליהו גולומב(עם עובד, 2007),ביוגרפיה מקיפה על חייו של מפקד "ההגנה" אליהו גולומב. הביוגרפיה מתארת את צמיחתו הפוליטית של גולומב, ומשולבים בה חייו האישיים ונופה החברתי והתרבותי של ארץ ישראל. 
References: 
צור, מוקי. "גולומב בשר ודם". הקיבוץ 26.4.2007. 
