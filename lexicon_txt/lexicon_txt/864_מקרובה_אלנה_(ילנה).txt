Name: מקרובה, אלנה (ילנה)
Birth Year: 1951
Birth Place: בקו, בירת אזרבייג'ן
Occupation: חוקרת שואה וסופרת בשפה הרוסית
Entry writer: נקודא זינגר
Entry Value: 
נולדה בבקו, בירת אזרבייג'ן. בתם של המשוררים אינה ליסניאנסקה וגריגורי קורנברג. גדלה במוסקבה, שם למדה פיסול במכללה לאמנות ע"ש סוריקוב ובמכון לספרות ע"ש מקסים גורקי. עלתה ארצה ב-1990 והתגוררה בירושלים, עכשיו מתגוררת בחיפה. בין שנות השבעים לשנות התשעים עסקה בהוראת אמנות לילדים ופיתחה שיטת ריפוי באמנות. מאז סוף שנות השמונים עוסקת בחקר גטו טרזין, דמויותיו וחיי התרבות שלו. מחקרה זה הוליד מגוון של פרויקטים בינלאומיים הכוללים תערוכות, הצגות תיאטרון וסרטים תיעודיים. 
כתבה יותר מארבעים ספרים, שיצאו לאור באחת-עשרה שפות. חלק גדול מהספרים המחקריים שלה נכתב בשיתוף פעולה עם בעלה, סרגיי מקרוב, בהם בעברית:כרטיס עלייה לגן עדן (2005), מונוגרפיה על האמנים פרץ בדיה מאיר ופריץ הנדל (הספר ראה אור גם באנגלית)ולחיי החיים!התיאטרון בטרזין, 1945-1941(2001).בשפות אחרות פורסמו, בין השאר:פרידל דיקר-ברנדייס(1898-1944) (2000, בגרמנית; 2001, באנגלית), על האמנית והמחנכת בטרזין; האוניברסיטה מעל התהום: ההיסטוריה מאחורי 489 מרצים ו2309 הרצאות בטרזין (2004, באנגלית, עם ס' מקרוב וב' קופרמן);וכן המחקר המונומנטלי בארבעה כרכים ברוסית: המצודה מעל התהום: יומני טרזין(2003), "אני ילד נודד": ילדים ומורים בטרזין(2005), האקדמיה להישרדות: חיי הרוח של שבויי טרזין(2006), המבצר מעל התהום (2008). 
לצד פעילות מחקרית בתחום השואה, האמנות והפדגוגיה (נושא שעליו כתבה כמה ספרים ברוסית),מקרובה כותבת ספרי פרוזה. עד כה פורסמו ארבעה קובצי סיפורים, נובלות ומחזות שלה ברוסית: סליל(1978);ימים גדושים(1982);סיום פתוח(1990);להתחיל מהדיוקן(1993); שלושה רומנים: צחוק על החורבות(1995), פרקים ממנו בשםשבת-גויבתרגומושל נקודא זינגר פורסמו בגיליון מס' 6-5 של נקודתיים, 2004; פרידל(2000);המקום שבו שוכן הפסיון(2002), קטע מתוך הרומןפורסם באנתולוגיה רוחות הרפאים של ישראל (2003) בתרגום לעברית מאת בנה, פיודור מקרוב.מחזה שלה על איש התיאטרון שוונק שפעל בטרזין,מי כאן צחק?,בתרגומו של פיודור מקרוב, פורסם בגיליון מס' 4-3 של נקודתיים, 2002. 
כלת פרס שר הקליטה יאיר צבן לסופרים עולים ל-1996.
References: 
Rosenthal, Charlotte and Zirin, Mary. Dictionary of Russian Women Writers.Greenwood Publishing Group. 1994. 400.
