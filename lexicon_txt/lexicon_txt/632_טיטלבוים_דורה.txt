Name: טיטלבוים, דורה
Birth Year: 1914
Death Year: 1992
Birth Place: -1914 בברסט-ליטובסק (בריסק),
Occupation: משוררת בשפת היידיש
Entry writer: יצחק בן-מרדכי
Entry Value: 
נולדה ב-1914 בברסט-ליטובסק (בריסק), פולין (כיום בלארוס). ב-1932 היגרה לארצות הברית, שם עבדה ככובענית בסדנת יזע והשלימה את לימודיה בשעות הערב. היתה מזוהה עם ארגוני הפועלים ותנועות השמאל היהודיות בניויורק. ב-1950 עברה לפריז ומ-1972 התגוררה לסירוגין בצרפת ובישראל.
החלה לכתוב בעודה נערה. ספר שיריה הראשון,אין מיטן וועלט("באמצע העולם"), ראה אור בניויורק ב-1944. ספרים נוספים פרי עטה הם מיטן פנים צו לעבן ("עם הפנים לעבר החיים"), פריז, 1952; ודי באלאדע פון ליטל-ראק ("הבלדה על ליטלרוק"), פריז, 1959. כמה מספריה תורגמו לעברית, בהם:מכמרות בטרם-שחר(1973) בתרגומו של אברהם שלונסק והבלדה על ליטל רוק (1990) ולא בדמעות (1995), שני האחרונים בתרגומו של נתן יונתן.
שירתה מגוונת. היא כוללת שירה לירית רומנטית לצד שירה אידיאולוגית שייצגה את תפישת עולמה. רבים משיריה נוטים להיות נרטיביים, ועם זאת יש בהם צד מטפורי בולט וצבעוני.  
היו לה דעות נחרצות בכל הנוגע לשירה ולמשוררים. לדעתה, "אינטואיציה פואטית השיגה, בתקופות מסוימות, רמות של הכרה, שאנשי-המדע היו חסומים בפניה" (לא בדמעות, 70-71). היא סברה שהמשוררים הם מצפון האנושות, ואחת המשימות העיקריות שלהם היא לעצור את תהליך הדה-הומניזציה שעובר על האנושות ושיאו היה באידיאולוגיה הנאצית. כמו כן, יצאה כנגד השירה  המודרנית, שלדעתה חלק גדול ממנה מנוכר, חסרלכידות ונטול היגיון (שם).
References: 
יונתן, נתן. "הנהר והים – עם שיריה של דורה טייטלבוים".מאזניים ס"ו(4-5). 1992. 83; רבי, יעקב. "זכות השירה וזכיית התרגום".מאזניים ל"ח (4). 1974. 264-266; שתל, שמואל. "מונומנט או ליברית למיוזיקל".עתון 77 133. 1991. 9.
