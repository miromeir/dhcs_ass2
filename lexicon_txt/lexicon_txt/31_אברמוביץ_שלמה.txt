Name: אברמוביץ, שלמה
Birth Year: 1957
Birth Place: כפר סבא וגדל
Occupation: משורר ועורך
Entry writer: מתן חרמוני
Entry Value: 
נולד בכפר סבא וגדל בקריית ים. עבד שנים ארוכות כעיתונאי. כיום מנהל את "טקסטים – הוצאה לאור" המתמחה בספרי ביוגרפיה. בעבודתו העיתונאית פירסם שורה של תחקירים חברתיים ופוליטיים. כמחבר ספרים תיעודיים כתב, עם רוית שריקי, את הספר בהודו לא שואלים למה (2005), סיפורה של הישראלית רוית שריקי שנכלאה בהודו על עבֵרות סמים וילדה את בתה בבית הכלא ההודי; וכן את הספר כדורגל – סיפור אהבה (2005), על חייו ופועלו של מאמן הכדורגל יעקבגרונדמן. 
פירסם שני ספרי שירה. הראשון,שגיאות כתיבה, ראה אור ב-1990 בהוצאת ירון גולן, בעקבות זכייתו בפרס רחל לשירה, לציון מאה שנה להולדת המשוררת. השני, נחיתה קשה (1998), נערך עלידי נתן זך.שיריו מהלכים על קו התפר בין היומיומי לפואטי, שירה המתנדנדת "בֵּין עַיִן לְאַיִן", כלשון אחת משורות שירו "המתנה יומית" (שגיאות כתיבה). הוא כותב בפרוזודיה חופשית ועם זאת שירתו מוזיקלית. כמו כן ניכרים בה השפעתם של נתן זך ויהודה עמיחי.  
References: 
גורביץ, ניצה. "געגועים למעוף".עתון 77 229. יולי 1999. 7. 
