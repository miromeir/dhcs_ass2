Name: ויסלר, ישראל (פוצ'ו)
Birth Year: 1930
Birth Place: תל אביב, ובה
Occupation: סופר וסופר ילדים
Entry writer: מתן חרמוני
Entry Value: 
נולד בתל אביב, ובה גדל והתחנך. ב-1947 הצטרף להכשרת בית השיטה ולאחר מכן השתתף במלחמת העצמאות בקרבות בבקעת הירדן ובנגב. השתתף גם בקרב לכיבוש חרבת מחאז,הסמוכה לקיבוץ בית קמה, הנזכרברומן ימי צקלג מאת ס' יזהר, האפוס הגדול של דור הפלמ"ח.היה בין מקימי קיבוץ נתיב הל"ה. בשנות החמישים שב לתל אביב, ולצד הכתיבה עסק בהוראה, ומאוחר יותר בכתיבת תסריטים לתוכניות ילדים ובעריכת עיתון הילדים מעריב שלי.  
פירסם עשרות ספרים. הספר המזוהה עמו ביותר,חבורה שכזאת(מסדה, 1950), עוסק בחייהם של בני נוער ערב גיוסם לקרבות מלחמת העצמאות. הספר נפתח בתיאור קודר של שחיטת כבש, מעין משל על גורלם של הנערים השוחטים, אך עובר מיד לתיאור מלא חיים של תעלולים ומעשי קונדס. בשונה מרוב הסופרים בני דורו, שיצירותיהם מנסות להתמודד עם אופייה ההיסטוריוסופי המיוחד של התקופה שאליה נקלעו, התמקדויסלר בהווי עצמו. עם צאתו לאור של הספר כתב לו משה דיין: "ספרך בבטאו הווי זה הוא אות לכך שרוח הדור 'הזקן' ממלחמת העצמאות לא הושחתה ע"י רוחות הפרצים של תהילת הניצחון". 
הספרים שפירסם ויסלר בעקבות חבורה שכזאת,בהם יוסל'ה איך-זה-קרה? (1973)ואני פחדן אני(1966),מנסים לשחזר את הצלחת הרומן הראשון. גם הם מאופיינים בנימה נאיבית שהופכת אותם, במידה רבה, לרומנים לבני הנעורים. גם הרומנים המאוחרים שלו, למשל זאת שכולם יודעים(2007), שומרים על אותה רוח נעורים, ונדמה שהם מבקשים להימלט מתווית של ספרות מכובדת. 
References: 
בן-ברוך, יוסי. "מתל-'צקלג' ועד ציר-'עכביש': וריאציות אישיות (רפורטז'ה ספרותית, עשר שנים למלחמת יום הכיפורים, ועשרים וחמש שנים להופעת 'ימי צקלג' לס. יזהר)".עתון 7750-49. 1984. 59-56, 64; חרמוני, מתן. "כמה טוב, כמה יוסי".הארץ ספרים. 10.6.2009. 
