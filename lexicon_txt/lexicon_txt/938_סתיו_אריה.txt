Name: סתיו, אריה
Birth Year: 1939
Birth Place: עיר רובנו, אוקראינה
Occupation: מתרגם וחוקר ספרות
Entry writer: אביב עקרוני
Entry Value: 
נולד בעיר רובנו, אוקראינה. ילדותו עברה עליו במחנות ובגטאות רובנו, לבוב וורשה. עלה לארץ ב-1951, שירת בנח"ל מוצנח. היה חבר קיבוץ גבעת חיים מאוחד. בעל תואר ראשון ושני מאוניברסיטאות תלאביב וברן (שווייץ). ב-1987 ייסד וערך את כתבהעת נתיב וב-1997 הקים את מרכז אריאל למחקרי מדיניות. פירסם מחקרים רבים בתחומים צבאיים ופוליטיים.
בתחום הספרות בולט סתיו בהיקף הרחב של תרגומיו. המפעל התרגומי המרכזי שלו הוא שבעת הכרכים של מיטב היצירה השירית של אירופה ואמריקה (הצפונית והדרומית), שבעה שערי שירה: משוט פיוטי על פני תרבות המערב (תמוז, 1995). בכרך הראשון, מבחר משירת העידן הקלאסי וימי הביניים, כלולים הטובים במשוררי יוון ורומי, ובהם ספפו ואנקריאון היווניים וקטולוס ואובידיוס הרומיים. בשירת ימי הביניים נמצא, בין השאר, קטעים משירת הניבלונגים ומשירת רולן. הכרכים הבאים כוללים את שירת הרנסנס והברוק (דנטה, פטררקה ואחרים), שירת העידן הרומנטי (שני כרכים ומשוררים כהיינה וביירון) ושירת המאה העשרים (שלושה כרכים הכוללים גם שירים מאמריקה הצפונית והדרומית). בכל הכרכים (מלבד החלק היווני בכרך הראשון) מובאים השירים גם בשפת המקור.
תרגום נוסף שלו הוא הקומדיה האלוהית של דנטה אליגיירי (2007). ביצירה מורכבת זו נטו רוב המתרגמים לשפות אירופיות לוותר על המשקל המקורי ועל החריזה, ובכך איפשרו לקורא להבין טוב יותר את עומקה ורבגוניותה. כך נהג גם סתיו, ויתר על החריזה ותירגם במשקל של שתים-עשרה הברות לשורה, המתאים יותר לרוח הלשון העברית. לספר נלווים מבואות מקיפים. 
עבודתו המקיפה של סתיו זכתה להערכה וגם לביקורת קשה על איכות תרגומיו.
תרגומים נוספים: אהבים מאת אובידיוס (1975); שירת רולן (1999); שירת הניבלונגים (2006); אבירי השולחן העגול א', ב' (2006); שירת אל-סיד (2007); שירת הנסיך איגור (2008); מבחר הבלדה הסרבית (2008); ביאוולף (האפוס האירופי הפגאני-נוצרי הקדום ביותר, 2008);שירת היוואתה (2008).
References: 
אלטרס, אלון. "במתרגם לעברית דנטה לא פגש במסעו". הארץ ספרים. 2.1.2008. 2-1; בן הראש, מואיז. "אל סיד לא היה רק איש צבא". הארץ ספרים. 26.3.2008. 10; דיקמן, עמינדב. "רוסית, פולנית, יוונית, מה זה בכלל משנה". הארץספרים. 7.6.2006. 75-74, 126.
