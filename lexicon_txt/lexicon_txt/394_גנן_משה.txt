Name: גנן, משה
Birth Year: 1931
Birth Place: בודפשט
Occupation: סופר, משורר ומתרגם
Entry writer: יעל בלבן
Entry Value: 
נולד בבודפשט. הוריו נספו בשואה, שעברה עליו בגטו. ב-1947 עלה לישראל במסגרת "עליית הנוער". התחנך בקיבוץ חפציבה והתגייס לפלמ"ח. למד ספרות באוניברסיטה העברית בירושלים והשלים שלושה תוארי מוסמך: בספרות עברית, בספרות כללית ובספרות גרמנית. עבודות הגמר שלו עסקו במדרש ולשון, בשימוש במדרשים ביוסף ואחיו לתומס מאן וביצירתו של פנחס שדה. האחרונה יצאה לאור כספר: אנינושאאתשיריאלהרעבלרוח – פנחסשדהוהשירההדתית (2005). גנן מפרסם יצירות, תרגומים ומאמרים בכתבי עת שונים. 
ספרו הראשון, פרוזה ושירה (קליפסו, 1983), הוא קובץ סיפורים הכולל גם כמה שירים. הסיפורים עוסקים בתכנים קשים, חלקם אוטוביוגרפיים, אך כתובים בסגנון נמלץ ובמשלב גבוה מאוד, רווי שיבוצים מקראיים: "הגב' אברמסון כבר פרשה על קרשי עגלתה ערופת הטל את מיטב מרכולתה" (39). סגנון זה מסורבל ועודף בסיפורים, אך משתלב ביתר קלות בשירים. ספרו השני, הארות – פרוזה ושירה (1987), בנוי באופן דומה, אך סגנונו מעודן יותר. מרכזיים בספר מוטיב החלומות ומרכיבים אוטוביוגרפיים. ספרו השלישי, שירי מגירה (1993), כולל שירים בלבד, שחלקם פורסמו בספרים הקודמים. הספר אקלקטי מאוד. בין הצורות והסגנונות גם שירים בצורת טַנְקָה (צורה יפנית מסורתית) וכמה שירים באנגלית. לעומתו סונטים למריאן (2007) כתוב כולו שירי אהבה בצורת סונטים. 
גנן עוסק גם בתרגום מאנגלית, מהונגרית ומגרמנית. מקום מרכזי ביצירתו תופשים תרגומי שירה משומֵר שנעשו מאנגלית: פואמות שומֵריות (1998) ושירים משומֵר (2002). זהו תרגום-עיבוד חופשי, לא מדעי במכוון, ולטענת המחבר מעין וריאציה על היצירות המקוריות (שירים משומר, 67). 
References: 
אלבו, דן. "סונטיםלמריאן". מאזנייםפ"ב (2). 2008. 55; עשהאל, פ'. "בחושך, מתחתלשמיכה". מאזניים נ"ז (2-1). 1983. 75; שתל, שמואל. "שומריתואכדית–בעיבודחופשי". עתון 77 267. 2002. 10. 
