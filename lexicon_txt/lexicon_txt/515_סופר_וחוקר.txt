Name: סופר וחוקר
Birth Year: 1920 עלה לארץישראל כחלוץ מחלוצי העלייה השלישית, ועבד בסלילת כבישים בגליל ובעמק יזרעאל. כעבור כשנה עזב את הארץ, שהה זמן
Death Year: נולד בעיירה וויזנה ליד העיר סלוצק ברוסיה הלבנה. קיבל חינוך יהודי מסורתי. ב
Birth Place: 
Occupation: בן-מרדכי, יצחק. "בראי הריאליזם הצלול: יצירתו של ראובן ואלנרוד". מִגוון: מחקרים בספרות העברית ובגילוייההאמריקניים, מוגשים ליעקב קבקוב. לוד: מכון הברמן למחקרי ספרות. 1988. 51-35; שקד, גרשון. "ראובןואלנרוד". הסיפורת העברית 1980-1880ג'. תלאביב: הקיבוץ המאוחד וכתר. 1988. 123-135.
Entry writer: רון לסרי
Entry Value: 
עיקר יצירתו הספרותית מרוכז בארבעה מספריו, שהופיעו בארץ: קובצי הסיפורים בדיוטה השלישית (דביר, 1938) ובין חומות ניו-יורק (1952) והרומנים כי פנה יום (1946; הופיע גם באנגלית ב-1957 בתרגומו של המחבר בשם Dusk in the Catskills) ובאין דור (1953). הנושא המרכזי ביצירתו הוא חוויית המהגר היהודי בארצות הברית במחצית הראשונה של המאה העשרים. כמה מיצירותיו, בעיקר קובץ הסיפורים הראשון והרומן באין דור, עוקבות אחר המהגר הצעיר, התלוש ואובד הדרך בחוצות ניו יורק, שזהותו השתבשה והוא הגיע למבוי סתום. יצירות אחרות, בעיקר קובץ הסיפורים השני והרומן כי פנה יום, מעמידות במרכזן את דמות המהגר הוותיק, המבוגר, הספוג שורשיות יהודית וזיכרון יהודי. גיבור זה כואב את תהליכי ההתפוררות והניכור במשפחתו עם התרחבותו של פער הדורות בינו לבין בניו, הנטמעים ומתבססים בסביבה האמריקנית. הדמויות ביצירותיו הן אנשים ממוצעים וחסרי ייחוד בולט, והן ממוקמות בהקשר חברתי ריאלי המעוצב בפירוט. התמודדויותיהן עם החיים מתרחשות בזירת הקיום היומיומי ולא במישורים אידיאיים מופשטים. תפישת העולם המובלעת בסיפוריו גורסת כי האדם הוא יציר הנסיבות החברתיות, ואלה קובעות את מהלכיו ומשפיעות על חיי הנפש שלו. עמדת המספר רוויה אמפתיה לדמויותיו, ודרכי התיאור הריאליסטיות שלו מאופקות ומעודנות גם כאשר הן מציגות אנשים במצבים קיצוניים של מצוקה ומשבר. 
הביקורת הצביעה על מגוון רחב של מקורות השפעה אפשריים שהותירו אולי את רישומם ביצירתו של ואלנרוד. בהם סיפורת הריאליזם החברתי העברי (ברקוביץ, ברש), ספרות התלושים הפסיכולוגית-לירית בעברית וביידיש (שופמן, יעקב שטיינברג, ברגלסון, נומברג), סיפורת המהגרים היהודית האמריקנית (הנרי רות, אברהם קאהאן) והריאליזם האמריקני המחוספס בין שתי מלחמות העולם (תיאודור דרייזר, סינקלר לואיס). עם זאת, נראה שהצליח להעמיד תרכובת סגנונית מקורית, ריאליסטית-אימפרסיוניסטית, ובמיטב יצירתו העמיק לחדור אל הסבך הקיומי הכרוך בתהליך ההגירה וההיקלעות בין תרבויות ועולמות שונים.
מלבד ארבעת ספריו המרכזיים חיבר ספר זיכרונות ילדות (בית בכפר, 1965), קובץ רשימות מסע (דרכים ודרך, 1950), שני ספרי עיון על הספרות האמריקנית (שבילים בספרותאמריקה החדשה, 1940; מספרי אמריקה, 1958) וכמה ספרי לימוד של הלשון העברית. כמו כן חיבר ספר מבוא באנגלית על הספרות העברית (The Literature of Modern Israel, 1956).
References: 
