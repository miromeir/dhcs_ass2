Name: יצחקי, מאשה
Birth Year: 1946
Birth Place: גדלה בתל אביב
Occupation: חוקרת ספרות
Entry writer: נירית קורמן
Entry Value: 
נולדה וגדלה בתל אביב. סיימה את לימודיה לתואר ראשון, שני ושלישי בחוג לספרות עברית באוניברסיטת תלאביב, שם גם שימשה כמרצה. משנות התשעים חיה ומלמדת בפריז. חוקרת ספרות ימי הביניים וספרות עברית חדשה. משמשת כראש המכון לחקר המזרח התיכון, כאחראית על תוכניות הלימודים לתואר השני באינלקוinalco)), המכון לחקר שפות המזרח ותרבויותיו בפריז, וכעורכת ראשית של כתב העת יוד למדעי היהדות היוצא לאור במכון. פירסמה שבעה ספרים ועשרות מאמרים.
רבים ממאמריה עוסקים ביחסים האינטרטקסטואליים בין שירת ימי הביניים לשירה הישראלית, במיוחד בשירתם של דן פגיס ויהודה עמיחי. פירסמה פרק חשוב על השירה הישראלית בספרו של אלן דייקהוףמדינת ישראל(2008). 
ספרה האחרון,Paris, l’Harmattan,Aharon Appelfeld: Le réel et l’imaginaire(2011), הוא עיון מעמיק ויסודי ביצירתו של אהרן אפלפלד, המעמיד לדיון שאלות מרכזיות וחשובות בחקר השיח של כתיבת השואה: האם וכיצד ניתן לכתוב את השואה, תובנת מסתרי הזיכרון (ובמיוחד זיכרונו של ילד) והנרטיב של האני-המספר (היחס בין כתיבה אוטוביוגרפית לבין כתיבה בדיונית).  
במסגרת תפקידיה האקדמיים וכעורכת כתב העת יודעושה יצחקי רבות למען הספרות העברית ומחקרה. היא מזמינה למוסדה סופרים וחוקרים ישראלים ועורכת תדיר, בשיתוף פעולה עם קולגות מישראל ומאוניברסיטאות באירופה ובארצות הברית, כנסים בינלאומיים בסוגיות שעניינן לשון, ספרות ותרבות עברית.
References: 
