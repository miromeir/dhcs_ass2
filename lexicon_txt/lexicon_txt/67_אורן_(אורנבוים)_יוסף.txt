Name: אורן (אורנבוים), יוסף
Birth Year: 1940
Birth Place: בריתהמועצות לשעבר, עלה
Occupation: מבקר ספרות ומסאי
Entry writer: זיסי סתוי
Entry Value: 
נולד בבריתהמועצות לשעבר, עלה ארצה ב-1949. את השכלתו היסודית והתיכונית קיבל בראשוןלציון. אחרי שירותו בצה"ל למד בסמינר לוינסקי וסיים תואר ראשון באוניברסיטת תלאביב. בשנים 1976-1963 לימד ספרות בבתי ספר תיכוניים, ערך כתביעת לחינוך חברתי והיה מרצה לספרות למורים ולשוחרי ספרות. ב-1983 ייסד את הוצאת "יחד", שבה הוא מפרסם את ספריו. 
החל מ-1965 מפרסם רשימות ביקורת בעיתונים ובכתבי עת על ספרי פרוזה של יוצרים ישראלים. במסגרת הסדרה "מבחר ספרותנו לעם" הוא כינס וערך סיפורים של יוסף אריכא (1982) ושל בנימין תמוז (1990). כמו כן ערך אנתולוגיה של סופרי ראשון לציון בשם בוסתן הראשונים (1989).
פירסם עד כה עשרים ואחד כרכים בסדרה "תולדות הסיפורת הישראלית", שבהם דן ביותר מכמה מאות יצירות של שמונים סופרים ישראלים. הוא נוהג להגיב על הספרים סמוך להופעתם בדפוס, ומנסה לחשוף ברשימות הפרשנות שלו גם את התגובות שלהם על אירועים והתפתחויות בחיי העם והמדינה. בנוסף לאינטרפרטציות של הספרים הוא נוהג להתייחס אל מה שעתיד להיכתב, לדעתו. כתיבתו הביקורתית ושיפוטי הערך שלו עולים בקנה אחד עם עמדתו הפוליטית הציונית.  
בין הנושאים של עיוניו הביקורתיים: סוגיות של זהות וערכים בחברה הישראלית (ההתפכחותבסיפורת הישראלית, 1983; משבר ערכים בסיפורת הישראלית, 2007); ספרות נשים (הקולהנשי בסיפורת הישראלית, 2001); שאלות היסטוריוגרפיות הנוגעות לסיפורת הישראלית (משמרות בסיפורת הישראלית, 2008); השפעת המלחמות על היצירה; ספרות אתנית; ספרות טריוויאלית; ספרות הומו-לסבית; הקיטוב הרעיוני בספרות הישראלית; וכן סוגיות לשון וסגנון. עוד מספריו: קולות חדשים בסיפורת הישראלית (1997);הסיפורת הישראלית בשנותהאינתיפאדה (2005);ספרות וריבונות (2006);השאננות לציון בסיפורת הישראלית (2010);ניתוץ מיתוסים בסיפורת הישראלית (2012). פירסם גם ספרים בתחום החינוך. 
זכה פעמיים בפרס ברנשטיין לביקורת (1981, 1989) ובפרס היצירה על שם ראש הממשלה לוי אשכול (1989).  
References: 
בלבן, אברהם. "פוליטי, אידיאי, אידיאולוגי וכל השאר". ידיעות אחרונות לשבת. 2.10.1992. 23; מלצר, יורם. "על אהבת הקריאה ועל הוראת הספרות". מעריב לשבת. 7.4.2000. 28; נגיד, חיים. "קורא, כותב, אורז ושולח בדואר". ידיעות אחרונות לשבת. 7.4.2000. 26. 
