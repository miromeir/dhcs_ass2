Name: גורביץ', ניצה
Birth Year: 1955
Birth Place: כפר מל"ל
Occupation: משוררת ומבקרת
Entry writer: חן שטרס
Entry Value: 
נולדה בכפר מל"ל. למדה ספרות ופילוסופיה באוניברסיטת בן-גוריון בנגב ועוסקת בנגינה ובעבודה טיפולית. במהלך שנות התשעים והאלפיים כתבה ביקורות ספרות רבות ופירסמה ראיונות עם יוצרים, בעיקר בכתבי העת מאזניים ועתון 77. שיריה התפרסמו בכתבי העת מאזניים, עתון 77 ועוד. קובץ שיריה היחיד עד כה, ליקוי אהבה, ראה אור ב-1999 בהוצאת ספרי עתון 77.
במרכז שירתה עומדת דוברת האופיינית לשירה הלירית המודרנית. התמות הבולטות בשירתה קשורות בנושאים אוניברסליים כמו בדידות, ניכור, החמצה, אהבה כואבת ויחסים בין-אישיים. שיריה מערבים בין תכנים מופשטים, בהם גם ארס-פואטיים, ללשון פרוזאית וחומרי מציאות קונקרטיים. חומרי מציאות אלה שייכים לעתים קרובות למציאות עירונית בורגנית. 
References: 
ברתנא, אורציון. "תמימות  מפוכחת לגמרי". הארץ ספרים. 15.3.2000. 7; סומק, רוני. "ברק נעול בארנק". עתון 77 237. 1999. 12.
