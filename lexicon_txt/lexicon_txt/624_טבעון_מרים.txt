Name: טבעון, מרים
Birth Year: 1946
Birth Place: אוזבקיסטן במשפחת פליטים
Occupation: מתרגמת
Entry writer: סבטלנה נטקוביץ'
Entry Value: 
נולדה באוזבקיסטן במשפחת פליטים מפולין. עלתה ארצה ב-1950 וגדלה ברמת ישי ובקריית טבעון. ב-1970 השלימה את לימודי התואר הראשון בפסיכולוגיה וחינוך באוניברסיטה העברית בירושלים, ובהמשך את לימודי התעודה בתרגום במרכז לבלשנות שימושית בירושלים. ב-1979 השלימה את לימודי ההמשך שלה בשפה וספרות פורטוגזית באוניברסיטת בורדו בצרפת.
תרגומיה הראשונים ראו אור ב-1975 ומאז פירסמה יותר משישים תרגומים למיטב הספרות הצרפתית, הפורטוגזית והברזילאית. בשנים 1982-1986 ראו אור שישה רומנים של ז'ורז'ה אמדו פרי תרגומה. באמצעות מלאכת התרגום המשובחת שלה הכיר הקורא העברי את יצירותיו של ז'וזה סאראמאגו – עד עתה, שמונה-עשר רומנים. כמו כן תירגמה לעברית לראשונה את יצירותיהן של קלריס ליספקטור (1999, 2001) ושל לידיה ז'ורז' (2005, 2007). נוסף על כך תירגמה מפורטוגזית את יצירותיהם של ז'ואו אובלדו ריברה, ז'ואקים מריה משדו די-אסיס, ריבירו דארסי, מואסיר סקליאר ואחרים. מצרפתית תירגמה רומנים של פיר בול, סימון דה בובואר, פטריק מודינו, פול לו סוליצר, פרנסואז סגן, אמיל זולה, בוריס שריבר, ין קפלק, מרק הלטר, מרגריט דיראס, ז'ולין גרק, ז'אן רואו ועוד. ב-1995 זכתה בפרס היצירה מטעם משרד החינוך והתרבות על עבודתה בתרגום.
References: 
גלבוע. שולמית. "כולנו עיוורים".ידיעות אחרונות מוסף שלך.28.1.2001. 5; קורן, יהודה. "בדידות המתרגמת".ידיעות אחרונותלשבת. 22.3.1996. 28.
