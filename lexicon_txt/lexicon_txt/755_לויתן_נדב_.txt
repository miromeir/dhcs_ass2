Name: לויתן, נדב 
Birth Year: 1943
Death Year: 2010
Birth Place: קיבוץ כפר מסריק
Occupation: סופר, במאי  ופזמונאי
Entry writer: גידי נבו
Entry Value: 
נולד בקיבוץ כפר מסריק. יצר אחד-עשר סרטים עלילתיים ועשרה סרטים תיעודיים, את רובם כתב והפיק. היה בןזוגה של הזמרת חוה אלברשטיין וכתב את מילות השירים בכמה מתקליטיה. ב-2006 זכה בפרס "אופיר" למפעל חיים על יצירתו הקולנועית. 
קובץ סיפוריו הראשון,מאכל תאווה (משכל, 1996), הוא גילום אופייני לספרות הקיבוץ; כלומר, לאותו קורפוס ספרותי המתמקד בחלל המרחבי והאנושי של הקיבוץ, על הדינמיקה החברתית שבו והתמות האופייניות לו: מפגש טעון עם האוכלוסייה הערבית השכנה, נוקשות אידיאולוגית מול ״סטיות" אידיאולוגיות, בגידות ארוטיות והשלכותיהן, ניצולי שואה וקשיי התאקלמותם, מצוקות היחיד הסובל והחריג בתוך הקולקטיב, ועוד.  
קובץ סיפוריו השני,פוליטיקה משפחתית(2004), מעתיק את מרכז ההתרחשות אל הזירה המשפחתית-עירונית. שני הקבצים מתאפיינים בריאליזם מאופק, נזירי משהו, המתרחק מדרמה וממתקתקות – אבל לא נטול חמלה. זהו נוסח סיפורי המאופיין ברגישות לטעם הכישלון המר ולניכור והוא מצטיין לעתים במופעים של אנליזה חודרת, כולל אנליזה עצמית.
פירסם בעילום שם את הספר מכתב לנכד מאת סבא(2008) המבוסס על יחסיו המיוחדים ורבי-המשמעות עם נכדה של חוה אלברשטיין.
References: 
לאופר, רות. "בצל 'המשפחה הגדולה'". עתון 77 195. 1996. 9; מר, בני. "הנכד של כולם". הארץ תרבות וספרות. 14.11.2008. 2; פריד, ירון. "פליאה מבודחת". ידיעות אחרונות ספרות. 9.4.2004. 28. 
