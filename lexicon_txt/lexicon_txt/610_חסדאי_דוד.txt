Name: חסדאי, דוד
Birth Year: 1917
Death Year: 1999
Birth Place: עיירה סלאבוטה, אוקראינה
Occupation: סופר ומשורר
Entry writer: שולמית שירן
Entry Value: 
נולד בעיירה סלאבוטה, אוקראינה. במהלך שנות התבגרותו כתב וניגן. עם סיום לימודיו התיכוניים החל ללמוד ספרות באוניברסיטת מוסקבה. הפסיק את לימודיו בגיל תשע-עשרה, כאשר עלה ארצה, ב-1938. עם הגיעו לארץ נטש את לימודי הספרות לטובת לימודי הנדסת בניין. כשהוא מחזיק בהכשרה של מהנדס בניין התחיל לעבוד בתחום בעיר רחובות, שבה התגורר. 
מאוחר יותר,במקביל לעבודתו כמהנדס בניין, שב לכתוב פרוזה ושירה. ב-1961 פירסם את קובץ הסיפורים הקצרים האדם שלא רצה להיות אדם (אל"ף). ב-1964 פירסם את הנובלה המוזרים שרצו לחיות. ב-1974 פירסם את קובץ השירה הראשון שלו, האפור והלבן. ב-1975 פירסם מחזה בשם מעשה במחסן. בהמשך פירסם ספרי ילדים וכן פואמה בשם ערב פסח (1990). ספריו, קובצי השירה והפרוזה שלומעוטרים ביצירות פרי מכחולו. 
כתיבתו נעה, באופן מודע ואירוני לפעמים, על התפר שבין ספרות ילדים לספרות יפה למבוגרים: סגנון הכתיבה שלו סנטימנטלי ונאיבי, עם השפעה סוריאליסטית ושפה פשוטה יחסית. לא ניתן לנתק את כתיבתו מהאיורים המלווים אותה, שגם הם מתכתבים עם מוטיבים ילדותיים.
References: 
