Name: לפיד, חיים
Birth Year: 1948
Birth Place: רמת גן
Occupation: סופר, תסריטאי ומחזאי
Entry writer: יואב רונאל ויגאל שוורץ
Entry Value: 
נולד ברמת גן. לאחר שחרורו מצה"ל למד סוציולוגיה ופסיכולוגיה לתואר ראשון ופסיכולוגיה חברתית לתואר שני באוניברסיטת תל אביב. עובד כיועץ ארגוני וכן מלמד כתיבת פרוזה ומרצה לפסיכולוגיה ארגונית במכללה למִנהל. בנוסף, היה חבר במערכת כתב העת תיאוריה וביקורת ופירסם כמה מאמרים. ב-1980 החל את לימודי הדוקטורט במכון להיסטוריה ופילוסופיה של המדעים. לאחר שלוש שנים נטש את לימודי הדוקטורט ופירסם את ספרו הראשון, רומן בשם רשימותיו הנסתרות של סגני (ספרית פועלים). ספר מקורי וחדשני זה לא הותיר בשעתו חותם של ממש בקריית הספר הישראלית, אך לאחר כמה שנים זכה להערכה רבה.
ספרו השני, הרומן הבלשיברזניץ, התפרסם ב-1991. הספר תורגם לכמה שפות אירופיות ועובד לסרט קולנוע בשם החשוד האחרון, שיצא לאקרנים ב-2005. באותו עשור פירסם שני קבצים של סיפורים קצרים ונובלות:אהבות ראשונות(1993) ומשיכה נגדית (1995). ב-1998 פירסם את הרומן פשע הכתיבה. בשנות האלפיים פירסם שני רומנים נוספים: המחילה (2002) והצבי הבוער (2007). כמו כן עבד עם הקולנוען הדוקומנטריסט דוד פרלוב. ב-2002 זכה בפרס ראש הממשלה לספרות יפה.
לפיד היה ממבשרי הפוסט-מודרניזם בספרות הישראלית. על ספרו הראשון, רשימותיו הנסתרות של סגני,כתב אברהם בלבן (1995) את הדברים הנכוחים הבאים: "על רקע הסיפורת של יוצרי 'הגל החדש' ייחודו של הרומן החדש בולט בשני תחומים עיקריים. ראשית, הוא מעמיד במרכזו את האדם החילוני, המגלה שאין לו כל בסיס שיוכל לעגן בו את אמונותיו, את ערכיו ואפילו את האופן שבו הוא קולט ומפרש את העולם שסביבו. שנית, העניין הרב בתהליכים נפשיים פנימיים, בכוחות החבויים של הנפש, הומר כאן בשני כיווני עניין אחרים: ההטרוגניות של החומרים שהאדם המבוגר מורכב מהם [...], והדרכים שבהן האדם תופש את העולם ומפרשו" (86).   
לאחר רשימותיו הנסתרות של סגני שיכלל את כתיבתו, תוך פיתוח פוסט-מודרני של ז'אנרים מוכרים. כך, למשל, בברזניץ הוא משתמש בז'אנר הבלש הלא-קנוני בשביל להחדיר את התכנים הפילוסופיים והאסתטיים המעסיקים אותו. התוצאה היא: אחד מסיפורי הבלש המוצלחים בספרות העברית. ברומן פשע הכתיבההוא בוחן, בין השאר, את קו התפר המטושטש בין מציאות לבדיון, ומבקר את האפשרות של ידיעה ואמת מוחלטת. כתיבתו רוויה באזכורים תרבותיים שונים, והטקסט שלו נתפש כממוקם במרחב אינטרטקסטואלי נזיל גבולות.   
References: 
בלבן, אברהם. "בין פילים ובין כפילים טסה הרכבת". גל אחר בסיפורת העברית, סיפורת עברית פוסטמודרניסטית. ירושלים: כתר. 1995. 102-85; זוננשיין, דוד. "הרי זה אני הבוער". הארץ ספרים. 22.6.2007. 4; מלצר, יורם. "טקסטצריךלהיותכתובהיטב, לארקמעניין". מעריבלשבת. 19.4.2002. 26.
