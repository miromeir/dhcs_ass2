Name: סויסה, אלברט
Birth Year: 1959
Birth Place: 
Occupation: סופרנולד בקזבלנקה, מרוקו. ב-1963, בהיותו בן ארבע, עלה עם משפחתו לישראל והתגורר בשכונת עיר גנים בירושלים. בשנים 1965-1977 למד במוסדות החינוך של חב"ד ובתיכון ממלכתי-דתי. לאחר סיום לימודיו התיכוניים למד בישיבות המשתייכות לזרם הציוני-דתי. האחרונה שבהן היא ישיבת ההסדר קריית שמונה, שבה שילב לימודים תורניים גבוהים עם שירות צבאי.
Entry writer: דנה בן-זקן
Entry Value: 
ב-1982 נסע סויסה לפריז, שהה בה לסירוגין כארבע-עשרה שנים והשתלם בתיאטרון, במחול ובתנועה. במקביל הקים להקת תיאטרון והופיע עמה על במות שונות באירופה ובישראל. 
הקשר של סויסה אל עולם הספרות הסתמן כבר בתקופת לימודיו התורניים. במקביל להתעניינותו בספרות העברית המודרנית, בעיקר בכתבי עגנון, גילה עניין רב גם ביצירות סופרים כמו דוסטוייבסקי, ד"ה לורנס וג'יימס ג'ויס. היכרותו עם ספרות העולם המודרנית העמיקה בעת שהותו בפריז. שם נחשף ליצירותיהם של פלאנרי או'קונור, ויליאם פוקנר וסמואל בקט, וכן להלכי רוח פוסט-מודרניים ולגישות רדיקליות שניסחו הוגים, חוקרי תרבות וסופרים צרפתים כמו אלן רוב גרייה ואסכולת "הרומן החדש", רולאן בארת, ז'ורז פרק וחבורתOulipo.
יצירתו אינה גדולה בהיקפה, אך זכתה להערכת הביקורת ויצרה ציפייה להמשך שלא התממש. היא נכתבה רובה ככולה בפריז ופורסמה בישראל החל בסוף שנות השמונים. סיפורו הראשון, "עקוּד", ראה אור בכתבהעת עכשיו51-54 (1987). סיפורו השני, "יתמות ברוכה", פורסם בכתב העת סימן קריאה21 (1990). שני הסיפורים עובדו לרומן עקוּד (הספריה החדשה, 1990). סיפור נוסף שלו, "אצל סבתא יקוט ובדרך אל גבעת החלזונות", פורסם בכתב העת עכשיו58 (1992). לאחר פרסום הסיפור הזה פרש מכתיבה ספרותית וכתב טור שבועי בעיתון כל העיר הירושלמי עד ראשית שנות האלפיים. 
ביצירתו נבחנים מבעד לפריזמה המשפחתית חוויית ההגירה, סיפור העקדה, היחס שביניהם ובין זהות, בין-דוריות, מרחב ולשון ומשמעויותיהם הלוקליות, הקיומיות והאוניברסליות. יצירתו, על תכניה וסגנונה, השואבים בה בעת מתרבויות המערב והמזרח, היא ממסמניו הראשונים ופורצי הדרך של העיסוק הספרותי הישראלי בן זמננו בחוויית ההגירה מארצות ערב ובמשמעויותיה התרבותיות המורכבות. כתיבתו נמנעת מהמבט האוריינטליסטי המקשט ונוטה לריאליזם, תוך הדגשת העולם הפנימי העשיר, המחפה לא אחת על זה החיצוני האפור. 
References: 
אוריין, יהודית. "אלברט סויסה – תמשיך ותיזהר". ידיעות אחרונות ספרות. 11.1.1991. 22. 24; בושס, הדה. "אבקת הזהב". הארץ גלריה. 22.1.1991. 4; זהבי, אלכס. "בין קריית היובל לעיר גנים: קריאה ב'המצב השלישי' לעמוס עוז ו'עקוד' לאלברטסויסה".מאזניים ס"ח (5). 1994. 26-28. 
