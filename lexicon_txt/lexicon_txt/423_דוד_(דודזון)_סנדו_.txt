Name: דוד (דודזון), סנדו 
Birth Year: 1922
Death Year: 2003
Birth Place: טארגובישטה, רומניה
Occupation: משוררומתרגם
Entry writer: משה גרנות
Entry Value: 
נולד בטארגובישטה, רומניה. במלחמת העולם השנייה הוגלה למחנה ואפיניארקה בטרנסניסטריה. עלה ארצה ב-1944. היה ממייסדי מושב עדנים וחבר בו מ-1950. שימש כמנהל המחלקה להתיישבות של מרכז מפא"י והיה פעיל בתנועת המושבים. בשנים 1957-1960 כיהן כראש המועצה האזורית הירקון.
שירו הראשון התפרסם ב-1946 בכתב העת עתים בעריכת אברהם שלונסקי, ומאז פירסם בעיתונים ובכתבי עת שונים. תירגם שירה מרומנית ומצרפתית. נושאי שירתו: מצבו של האדם, יפי הטבע והנוף, אהבה, זקנה, אימי השואה. תבנית שיריו על פי רוב תמציתית מאוד, תוך שמירה על מארג עדין ומורכב גם יחד. המסרים של שירתו מוגשים לקורא בהבזקים מטפוריים ייחודיים. 
קובצי שיריו: אור הלילות (ספרית פועלים, 1949); בורא התמונות(1951); מראות בגילופים(1973); פיוטים קטנים(1981); צבעי הסתיו (1985, עברית ואנגלית; רישום המחבר על ידי הצייר מרסל ינקו); יהלום שחור הלילה(1988); סך הכול(1997); משולשים(2000);שירי האור השחור (2003), שירים בנושא השואה. שיריו תורגמו לערבית ולכמה שפות אירופיות. 
תירגם לעברית מיצירותיהם של משוררים רומנים, שרובם היו מהמתנגדים למשטר הדיכוי הקומוניסטי בארצם, ומשום כך נרדפו ואף נאסרו. תרגומיו משפה זו: שלום ולחם (1950, אנתולוגיה משירת רומניה); להיפגש שוב (1995),11 משוררים רומנים בתרגום עברי;עקבות המסע(2003), 21 משוררים רומנים בתרגום עברי.
References: 
גרנות, משה. "מסע אישי בעקבות האהבה". מהות: כתב עת ליצירה יהודית ל"א. 2006. 208-202; שטרנפלד, צביקה. "מחול העיניים והלילה". מאזניים ע"ג (5). 1999. 58-56.
