Name: יסעור, פנחס
Birth Year: 1920
Death Year: 1990
Birth Place: גרמניה ועלה לארץ
Occupation: משורר
Entry writer: דקל שי שחורי
Entry Value: 
נולד בגרמניה ועלה לארץ בגיל חמש-עשרה ב"עליית הנוער" (1935). היה ממקימי קיבוץ חולתה בעמק החולה. במלחמת העולם השנייה שירת בצבא הבריטי, ולאחר מכן היה ממייסדי אגף השיקום של משרד הביטחון. במקביל עסק במפעלי התנדבות וסייע רבות לקשישים.
פירסם שישה ספרי שירה בשנות השבעים והשמונים, רובם בהוצאת עקד לשירה. ספרו הראשון,הלא בזרועותייך היה(עקד, 1972),פורסם כשהיה בן חמישים ושתיים, בעידודו של שלמה גרודז'נסקי, וספרו האחרון,לחם סתרים, ראה אור ב-1989. קובץ משיריו ראה אור בתרגום לאנגלית ב-1989. עיבוד שיצרה להרכב קאמרי אלה שריף על בסיס שירו "הלאה" זכה לביצועים בארץ ובעולם.   
בשיריו בולטת יניקה מן המקורות היהודיים,המקנה גם לשירים שנושאם המרכזי אחר, למשל אהבה, אופי רליגיוזי. מוטיב חוזר שליט בספריו הוא המוות. ידידותו הקרובה עם המשוררת זלדה באה לידי ביטוי בכמה משיריו בספרו לחם סתרים. רגולנט (1981)כתב כי שירתו של יסעור היא שירה לירית, רליגיוזית מעיקרה, הרוויה בסמלים ובמטפוריקה מעולם האמונה, אך "המשורר בא אל הדת מעולם שכולו חולין".
References: 
לנדר, פנחס. "שירהאפופהמסתורין". מאזניים נ"א(5). אוקטובר 1980. 375-376; רגולנט, שמואל. "דרך החתחתים אל אמונה". עתון 77 28. 1981. 52.
