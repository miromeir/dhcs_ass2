Name: אדלהייט, עמוס
Birth Year: 1969
Birth Place: יפו להורים ילידי
Occupation: משורר, מבקר, מסאי ועורך
Entry writer: זיסי סתוי וורד טוהר
Entry Value: 
נולד ביפו להורים ילידי ארגנטינה ממוצא פולני ורוסי. בילדותו התגוררה המשפחה בבת ים ולאחר מכן עברה לצפון תל אביב. למד באוניברסיטת תלאביב פילוסופיה והיסטוריה כללית לתואר ראשון ופילוסופיהשל הרעיונות והמדעים לתואר שני. למד לתואר שלישי במכון להיסטוריה ופילוסופיה של המדעים והרעיונות ע"ש כהן באוניברסיטת תלאביב וקיבל תואר דוקטור. עשה פוסט-דוקטורט במרכז לפילוסופיה עתיקה, פילוסופיית ימי הביניים והרנסנס במכון הגבוה לפילוסופיה באוניברסיטה הקתולית של לובן בבלגיה. מ-2009 מלמד במחלקה לפילוסופיה באוניברסיטה הלאומית של אירלנד. פירסם ספרים ומאמרים העוסקים בפילוסופיה ובתיאולוגיה של הרנסנס באיטליה.
החל לפרסם שירה, ביקורות ומסות עוד לפני שירותו הצבאי. שיריו הראשונים ראו אור בכתב העת עכשיו. עד כה פירסם חמישה ספרי שירה. ספרו הראשון הוא נשימה: 1994-1988(עמדה, 1996). לאחר מכן ראו אור: סמדאריס: 2000-1993(2001); אופציה פואטית: 2 משוררים (2006, כולל גם שירים של אריה איזנברג – אריק א'); איגרת מפלסטינה: שירים 2007-2000(2008); מסכת קיץ לסמדר וחליל (2011). 
נופי שירתו חידתיים ושואבים השראה מספרות פנטזיה ומדע בדיוני. לשונו מערבת משלב מקראי מלא פאתוס ושפה עכשווית מדוברת. גיבוריו הם דמויות נשגבות אפופות הילה קוסמית. יצירתו מקיימת זיקה עם צורות האפוס, הבלדה, הסונטה והאידיליה הקלאסיות אך מפגישה בין המיתולוגיה וההיסטוריה לבין העכשווי והעתידני. עם זאת, בספריו המאוחרים יותר משתקפת מדינת ישראל של ה"כאן ועכשיו" – מבלי לוותר על הרוחב האפי, המצלול, המקצב והמבעים הסמנטיים הייחודיים לו.  
פירסם ספר מסה וביקורת: שירה, ביקורת ומניפסטים (2012). ערך את ספריהם של נגה יתומי רביב, אודי זומר, משה פינטו ויהודה ויזן. בין השאר ערך גם את אופציה פואטית: דליה הרץ (2009), אסופת מאמרים על שירתה של הרץ.
ב-1995 הקים וערך (עם רן יגיל) את הביטאון לספרות עמדה ואת הוצאת הספרים שלו. 
ב-2000 נוסדה בהוצאת עמדה סדרת "ספרי מופת עבריים" המוקדשת להדפסה מחדש של יצירותיהם של יוצרים עבריים נשכחים שספריהם אזלו מהשוק זה מכבר, כגון: ישראל זרחי, נח שטרן, אליהו מידניק ואחרים.
References: 
וייכרט, רפי. "משוררים ומגמות בשירת שנות השמונים והתשעים". עכשיו 61. 1993. 150-146; ספטי-מאיר, שירה. "על הספר 'נשימה' לעמוס אדלהייט". אפיריון 56. 1999. 30-29; שתל, שמואל. "סימן שאלה מתוק מיתמר כהד". עתון 77 267. מאי 2002. 11-10.
