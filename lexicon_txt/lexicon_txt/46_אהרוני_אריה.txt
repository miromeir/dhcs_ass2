Name: אהרוני, אריה
Birth Year:  (1923
Birth Place: אודסה, אוקראינה
Occupation: עורך ומתרגם
Entry writer: זיסי סתוי
Entry Value: 
נולד באודסה, אוקראינה. עלה לארץ ב-1931, למד בתלאביב ואחרכך באוניברסיטה העברית בירושלים. בנעוריו היה חבר בתנועת "השומר הצעיר" ומ-1943 חבר קיבוץ ביתאלפא. ב-1942 התגייס לפלמ"ח ובמלחמת העצמאות היה קצין חינוך והסברה בחטיבת הנגב. 
תרגומו הראשון שפורסם בספר היה מרוסית, הפואמה של מיאקובסקי "ענן במכנסיים" (ספרית פועלים, 1960). כמו כן תירגם מיצירות יבטושנקו, ווזנסנסקי, אחמדולינה, אוקודז'ווה ואחרים.בשנות השבעים טיפל בעיזבונו של אברהם שלונסקי והוציא חמישה-עשר ספרים שלו, בעיקר תרגומי מחזות שלא ראו אור בחייו של המשורר ופרקי יומן.
עיקר מפעלו הספרותי של אהרוני הוא תרגום כל כתבי שלום עליכם, ששקד עליו יותר משלושים שנה (1999-1966), שכינס עשרים וארבעה ספרים בשמונה-עשר כרכים (ספרית פועלים/ידיעות אחרונות). על עבודה זו, שראה בה שליחות, כתב ספר בשם שלום עליכם באור חדש (2002). שם הדגיש כי זה תרגום ראשון של כל כתבי שלום עליכם, שלם ונאמן למקור. חלק מהחומר שנכלל בספר לא היה ידוע. אהרוני מצא אותו בארכיונים בארצות שונות, והשיב אותו למכלול יצירותיו של הסופר היהודי הגדול. מפעל תרגום כתבי שלום עליכם זכה להערכה רבה, אך גם לביקורת, בעיקר בשל אופי התרגום, שכמה מן המבקרים חשבוהו למילולי מדי. תירגם גם אתיצחק בשביס-זינגר, אנשים בדרכי(1999); פיודור דוסטוייבסקי, אשתו של אחר (2002); אלכסנדר פושקין, שלוש פואמות ואגדה אחת (2006). 
בין הספרים הרבים שהביא לדפוס בספרית פועלים נמנים מילון חידושי שלונסקי מאת יעקב כנעני (1989) ויומני לאה גולדברג(2005) שערך עם רעייתו, רחל אהרוני.
References: 
בסר, יעקב. "אריה אהרוני: מדברים יידיש במלים עבריות".עתון 77 239. 2000. 23-25; ורסס, שמואל. "חבלי תרגום לעברית של כתבי שלום עליכם".מדעי היהדות 37. 1997. 309-320.‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬
