Name: בירשטיין, יוסל
Birth Year:  (2003
Death Year: 1920) 
Birth Place: יאלה-פודלסקה, פולין, לאביו
Occupation: סופר
Entry writer: שחר פינסקר
Entry Value: 
נולדבעיירה ביאלה-פודלסקה, פולין, לאביו נח נפתלי ולאמו מלכה יורברג. היה האח הבכור במשפחה של ארבעה ילדים. למד בחדר ובבית ספר פולני והיה חניך תנועת "השומר הצעיר".בגיל שבע-עשרה היגר לאוסטרליה בברכת משפחתו. אחותו רוז הצטרפה אליו, ושאר המשפחה נספתה בשואה. במלחמת העולם השנייה שירת בצבא האוסטרלי עם חברו הצייר יוסל ברגנר, שאותו פגש במשרדי ההגירה בוורשה ואיתו עשה את הדרך לאוסטרליה. באוסטרליה התחתן עם אשתו מרגנית. ב-1950 עלו בירשטיין ואשתו לישראל והתיישבו בקיבוץ גבת, שם עבדבעבודות שונות, בין השאר כרועה צאן. ב-1959 עזבו את הקיבוץ ועברו לטבעון, שם עבד כפקיד בבנק והגיע לתפקיד של מנהל מחלקת ההשקעות. אחר כך עברו לנצרת עילית. ב-1982 עבר עם משפחתו לירושלים. עבד בארכיון של בית הספרים הלאומי בגבעת רם והיה מופקד על אוספים של סופרי ומשוררי יידיש. 
הקריירה הספרותית שלו קשורה קשר הדוק בדינמיקה המורכבת של יחסי עברית ויידיש, מזרח-אירופה ומדינת ישראל. הוא החל בכתיבת שירים ביידיש באוסטרליה. ספרו הראשון, אונטערפֿרעמדע הימלען ("תחת שמים זרים"), יצא לאור במלבורן (1949). השירים עסקו בקינה על יהודי מזרח-אירופה והיו אופייניים לשירת יידיש בתקופה שאחרי מלחמת העולם השנייה. באוסטרליה גם ערך ירחון לנוער יהודי, שהופיע בעברית, באנגלית וביידיש. 
ב-1951, מיד לאחר בואו לישראל, פירסם את שיריו ביידיש בירחון דיגאָלדענע קייט בעריכתו של המשורר אברהם סוצקבר. כעבור שנה עבר משירה לסיפורת. במהלך שנות החמישים פירסם סיפורים, מסות ומאמרים בכתב העת של קבוצת היידיש "יונג ישראל" (ישראל הצעיר), שהיה אחד ממייסדיה ומעמודי התווך שלה עד התפרקותה בסוף שנות החמישים. הקבוצה כללה סופרי יידיש ישראליים צעירים כמו צבי אייזנמן ואברהם קרפינוביץ', ומשוררים כמשה יונגמן, רבקה בסמן, רחל פישמן, אברהם רינצלר ובנימין הרושובסקי. 
הרומן הראשון שפירסם היה אויף שמאָלע טראַטואַרן ("במדרכות צרות", 1958). הוא יצא לאור כחלק מסדרת הספרים של "יונג ישראל", וגם בתרגום לעברית (1959). זהו הרומן הראשון, וכנראה גם היחיד, שנכתב ביידיש על הקיבוץ הישראלי, ובו תיאר את הקיבוץ באופן שונה מאוד ממה שהיה מקובל בסיפורת העברית של שנות הארבעים והחמישים. הרומן נחשב חדשני ופורץ דרך גם בהיסטוריה של ספרות יידיש. 
במהלך שנות השישיםכתב סיפורים קצרים ונובלות ביידיש. רובם התפרסמו לראשונה בדי גאָלדענע קייט, ואחר כך נאספו בספר אַ מאַנטל פֿון אַ פּרינץ ("מעיל של נסיך", 1969). במקביל תירגם את הסיפורים לעברית בשיתוף עםהמחזאי והסופר נסים אלוני. הסיפורים התפרסמו ב"ספריית תרמיל" בשם ציפייה וסיפורים אחרים (1966) ובקובץ נוסף בשם נסיעתו הראשונה של רולידר(1970). בסיפורים הללו עבר לכתיבה שבה המספר הוא עד המגביל את עצמו למה שהוא שומע מאחרים, ובאותו זמן הוא מסוגל לפרוץ גבולות של זמן ומקום. אחד הסיפורים הבולטים הוא "אַ מעשה מיט אַ מאַנטעל פֿון אַ פּרינץ" ("מעשה במעיל של נסיך"), שבו הוא מנצל את המעיל הנסיכי-אגדי כמטונימיה לחלומות של יהודי מזרח-אירופה, לאכזבות ולנדודים שלהם ברחבי העולם.
בשנות השבעים כתב את הגרסה הראשונה לרומן דער זאַמלער ("האספן"). קטעים ממנו התפרסמו בדי גאָלדענע קייט, אך הוא  יצא לאור בשלמותו ביידיש רק ב-1985, ובמקביל תורגם לעברית בידי מנחם פרי.זהו תיאור טרגי-קומי של בנק ישראלי כמכונת חלומות יהודית, המונעת על ידי דמויות שאינן שונות באופן מהותי ממנחם-מנדל בעיירה היהודית של שלום עליכם. הדמויות עוסקות באובססיביות בפרויקטים של תיעוד, ניהול רשימות וסיכומים, הנקשרים בשואה של יהדות מזרח-אירופה. פעילותן היא כעין גלגול והמרה של המוות והחורבן. בתקופה זופירסם בכתב העת סימן קריאה, בעריכת מנחם פרי, סיפורים וקטעים מהרומן החדש בתרגום לעברית. מאז הקשר בינו לבין פרי נעשה הדוק יותר, והוא נשמר עד מותו של בירשטיין. זוהי גם התקופה שבה בירשטיין נעשה מוכר והשפיע מחוץ לגבולות של ספרות ותרבות יידיש בישראל.  
בשנות השמונים התחיל בירשטיין לכתוב "קצרצרים", סיפורים שבהם הוא מציג את עצמו כמספר סיפורים עממי, או "מגיד" מודרני, הנוטל את החומרים שלו מהאנשים הפשוטים ברחוב. הסגנון החדש של הסיפורים יצר רושם של סיפור בעלפה הבנוי על משפטים קצרים וחזקים, שתופשים את תשומת לב הקוראים מיד בפתיחה, ומסתיימים בסיום גרוטסקי ומפתיע. על אף הקיצור הקיצוני, יש בסיפורים מעברים בין דמויות, זמנים ומקומות שונים, שאיפשרו לו ליצור אנלוגיות עשירות ומרקם לשוני ותודעתי מורכב. את הקצרצרים הראשונים כתב ביידיש. הם התפרסמו ב-1981 בכתב העת די גאָלדענע קייטבשם "עראבסקען" ("ערבסקות"), שהתאים לסגנון האסוציאטיבי ולמעברים המהירים בזמן ובמקום. ההמשך שלהם כבר היה בעברית, ואותם פירסם במקומון הירושלמי כל העיר, וגם קרא ב"גלי צה"ל" בפינה שבועית. הקצרצרים, שנחשבים על ידי רבים להישג החשוב ביותר שלו במחצית השנייה של הקריירה שלו, קובצו בעברית בספר כתם של שקט(1986), ואחר כך ביידיש בספר דײַנע געסלעך – ירושלים: קלײנע מעשׂיות("ברחובות ירושלים: קצרצרים", 1989). קובץ נוסף של קצרצרים, סיפורים רוקדים ברחובות ירושלים, יצא לאור בעברית ב-2000. 
בין שני ספרי הקצרצרים כתב בירשטיין ופירסם שני רומנים, שנכתבו קודם בעברית ורק אחר כך תורגמו ליידיש: פנים בענן(1991) ואל תקרא לי איוב (1996).גיבור פנים בענן, נח נפתלי טירשביין,הוא סופר, משורר ומסאי יליד פולין, המגיע בימי זקנתו מאמריקה לירושלים כדי לכתוב רומן על פרשת אהבתו בפריזוכדי לחפש את קרוביו של פושע ערירי ולמסור להם את ממונו, שהפקיד בידיו קודם שנפטר. המספר, שבמהלך שנה הופך לצלו של טירשביין, נשכר לסייע לו בסידור ארכיונו – אוסף ענק של מסמכים, שמילא אחד משני חדרים ששכר טירשביין במאהשערים.
אל תקרא לי איובמתרחשבמהלך לילה אחדבדירתגג בירושלים, אצל שלמה שפירא, בעל עסקים מפוקפקים. שלוש דמויות לא יוצאותמהחדר עד הבוקר: שלמה שפירא, המספר שהוא ידידו מנוער, והנריק דדון –מסגר שהוזמן להחליף את שלושת המנעולים בדירה.הדמויות בספר, שכל אחת מהן היא כעין דמות של איוב בפני עצמה, עומדות בצל מרתף המוות של עברן. לכולן יש אבות נוטשים או מתנכרים, וכמו שטרות הכסף המקומטים, שמושלכים כל הלילה ומוחלקים אך חוזרים ומתקמטים, גם חיי הדמויות מלאים "קמטים" של פעם ומסופרים בערבוביה של זמנים ומקומות. 
לאחר מותו יצא לאור הספר סיפורים מאזור השלווה (2004). הספר מורכב מסיפורים שפורסמו בכתם של שקט (בסדר חדש ושונה) וכן קטעים חדשים מכתב יד שנמצא בעיזבון, ובהם ניכרתההתמודדות עם המחלה ועם המוות הקרב. בירשטיין עסק גם בתרגום של ספרים מיידיש ובעריכה של סיפורי מעשיות ממזרח-אירופה. ספריו תורגמו לכמה שפות אירופיות ולסינית.
בירשטיין הוא סופר ישראלי דו-לשוני מובהק, ומבחינה זו אפשר להשוותו לסופרים מהגרים מארצות המזרח הכותבים בעברית ובערבית. הוא מהסופרים היחידים בישראל שהחלו את כתיבתם ביידיש והמשיכו לכתוב ביידיש ובעברית. גם בשנות השמונים והתשעים, כאשר כתיבתו בעברית נעשתה כמעט בלעדית, מדובר בעברית שמקורה היידי ניכר בכל הרמות: ברמה הלשונית, הלקסיקלית והתחבירית. ברמה הנרטיבית, הסיפורים והרומנים שלו מורכבים מתבניות האופייניות לסיפורת יידיש הקלאסית והמודרניסטית, כאשר המספר מציג את עצמו כפרסונה של מספרסיפורים ו"מגיד" עממי, כמו אצל שלוםעליכם, י"ל פרץ או סופר היידיש הסימבוליסטי דער נסתר. ברמת הסיטואציה הסיפורית, האוטובוסים הירושלמיים מחליפים את המחלקה השלישית של הרכבות המוכרות מסיפורת יידיש הקלאסית. את ההשראה למעברים התכופים בזמן ובמקום בסיפורים אפשר למצוא בסיפורת יידיש משנות העשרים והשלושים. מבחינה תמטית, הסיפורים בנויים על סדרה של המרות: הגולה היהודית המזרח-אירופית מומרת בקיבוץ, בעיירת הפיתוח, וגם בנוף האורבני של ירושלים, שהופכת בידיו למעין שטעטל מזרח-אירופי.
References: 
נוברשטרן, אברהם."גלגולו של מעיל בחוצות ירושלים:על דמותו ויצירתו של הסופריוסל בירשטיין".הארץתרבות וספרות. 9.1.2004. 2;ענברי, אסף."סיפורי הקיבוץ של יוסלבירשטיין. קשת החדשה 21. 2007. 138-149; פינסקר, שחר. "שפה ישנה, ארץ חדשה". דווקא 3. 2007. 49-46; פרי, מנחם. "קווים יחפים וצליל: שיחה בין יוסל בירשטיין ומנחם פרי". סימן קריאה 6. מאי 1976. 310-297, 397-394; ---."לחזור מהסוף: הצעת קריאה בבירשטיין (אחרית דבר)". סיפורים מאזור השלווה. בני ברק: הקיבוץ המאוחד. 2004. 413-347;
Roskies, David. "Estates of Memory: After the Holocaust". A Bridge of Longing: The Lost Art ofYiddish Storytelling. Cambridge Mass: Harvard University Press. 1995. 307-346.
