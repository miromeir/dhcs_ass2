Name: בן-מרדכי, יצחק
Birth Year: 1946
Birth Place: תלאביב
Occupation: סופר וחוקר ספרות
Entry writer: זהבה כספי
Entry Value: 
נולד בתלאביב. גדל ובגר בדרומה שלהעיר,באזור שבו גרו באותה עת מהגריםלמיניהם דוברי לדינו ויידיש, מהם גם פליטי שואה.בית גידול זה השפיע עמוקות על אישיותו ועיצב אתראיית העולם שלו, כפי שזו באה לידי ביטוי הן בספרות הבדיונית שלו והן בספרי המחקר שכתב. למד באוניברסיטה העברית בירושלים. נושא עבודת הדוקטור שלו הוא ספרות יהודית באמריקה, תוך התמקדות ביצירתו של ראובן ואלנרוד.
פירסם כארבעים סיפורים ועשרות מאמריםורשימות ביקורת בכתבי עת ובמוספי הספרות של עיתונים יומיים. במהלך שנות השבעים יצאו לאור שני קבצים ראשונים של סיפוריו הקצרים: הראשון שבהם,על הזמן ועל המקום(מ' ניומן, 1975), זכה באותה שנה בפרס ניומן מטעם אגודת הסופרים ובית הסופר בירושלים. סיפורי הקובץ יונקים את אווירתם ואת האתוס שלהם מטראומת מלחמת יום הכיפורים, שנוכחת בגלוי בסיפורים אחדים ומשמשת תמה מרכזית בהם, כמו בסיפור הראשון, שנתן לקובץ את שמו. בסיפורים אחרים היא מצויה ברקע ובמרומז. קובץ סיפוריו השני,לצוד איגואנות, יצא לאור ב-1978 וזיכה אותו בפרס ואלנרוד (1978) מטעם אגודת הסופרים העבריים. באותה שנה זכה בפרס הרי הירשון מטעם האוניברסיטה העברית בירושלים על מכלול סיפוריו הקצרים. 
המספרים בקובצי הסיפורים, לרוב בגוף ראשון יחיד או רבים, הם חלק מהקולקטיב שבתוכו הם חיים, אך בעת ובעונה אחת גם זרים לו, והמעמד האמביוולנטי הזה מאפשר להם נקודת תצפית חצויה – מבפנים ומבחוץ כאחד. קובץ סיפוריו השלישי,עניינים משפחתיים, יצא לאור ב-1982. 
בשנות התשעים עבר לכתיבת פרוזה ארוכה. הוא פירסם עד כה שני רומנים: הגולם (1992) וזוהרה (1999). בסיפוריו הקצרים, ובמיוחד בסיפורי הילדות שלו, כמו גם ברומן הגולם, מציאות ודמיון משמשים יחד, והמטוטלת הסיפורית נעה ללא הרף בין הסיפור הישראלי החברתי-לאומי הקנוני לבין סיפורו של היחיד החולם, בעל הדמיון, התר אחר זהותו ושורשיו.   
בצד פעילותו הספרותית הוא חוקר ספרות ומכהן כפרופסור לספרות עברית באוניברסיטת בן-גוריון בנגב, ושימש כראש המחלקה בשנים 2008-2006. פירסם שני ספרי מחקר: שבחי איבה – עיונים ביצירתו של מ"י ברדיצ'בסקי (1990) וליידיס אנד ג'נטלמן אנד ליידיס (2004) על נסים אלוני – מגדולי המחזאים הישראליים. החוקר ונשוא מחקרו גדלו באותן שנים בדרום תלאביב, בית הגידול המשותף העניק לבן-מרדכי היכרות אישית עם מקורות צמיחתו של אלוני, והשפיע על הניתוח הפרשני של תבניות העומק ביצירותיו. בן-מרדכי ערך גם ארבעה ספרי מחקר, בהם בין כפור לעשן על יצירתו של אפלפלד (1997) וספר עמוס עוז (2000). סיפוריותורגמו לאנגלית, לצרפתית ולסינית. 
References: 
כצמן,אבי ודוד אוחנה. "הצבר ומקל הנדודים".כותרת ראשית. 14.3.84. 30-28; לב-ארי, נעמה. "כי היא כמו הכוכבים".מאזניים ע"ד (9). 2000. 59-60.
