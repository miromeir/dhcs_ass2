Name: בר-יוסף (בורשטיין), חמוטל
Birth Year: 1940
Birth Place: קיבוץ תליוסף להורים
Occupation: משוררת, מתרגמת וחוקרת
Entry writer: מירון ח' איזקסון וערן צלגוב
Entry Value: 
נולדה בקיבוץ תליוסף להורים שעלו לארץ מאוקראינה ב-1936, רוב בני משפחתם נספו בשואה. ביולי 1948 נהרג אחיה החייל בדרך לירושלים. בילדותה התגוררה עם הוריה בשכונת קרייתשלום שבדרום תלאביב. למדה בבתי ספר יסודיים בכפר ורבורג ובגוש יישובי תל מונד, בהמשך למדה בתיכון "עירוני ה'".את התואר הראשון (1960) והשני (1975) סיימה באוניברסיטה העברית בירושלים. שם כתבה גם את עבודת הדוקטור, שכותרתה מטאפורות וסמלים בסיפורת של אורי ניסן גנסין (1984), שראתה אור כספר שלוש שנים אחר כך.
בשנים 1975-1960 עבדה כמורה בבתי ספר תיכוניים ובמקביל פירסמה שירים, סיפורים ורשימות ביקורת ספרותית. בשנים 1988-1971 עבדה במשרד החינוך באגף לתוכניות לימודים. בשנים 1987-1984 עבדה כאסיסטנטית בחוג לספרות עברית באוניברסיטה העברית. ב-1987 החלה ללמד באוניברסיטת בן-גוריון במחלקה ללשון וספרות עברית. ב-1991 מונתה לפרופסור באוניברסיטת בן-גוריון. בשנים 1994-1993 כיהנה כראש המחלקה, ובמסגרת תפקיד זה ייסדה מסלול ללימודי תואר שני בכתיבה יוצרת. 
 התמחותה האקדמית העיקרית היא ההקשר הרוסי והכלל-אירופי של התרבות היהודית המודרנית ושל השירה העברית החדשה. היא כתבה גם על שירת ביאליק, לאה גולדברג, זלדה, שירה עברית דתית מודרנית, מיסטיקה בשירה העברית והישראלית, זהות יהודית בספרות העברית החדשה, ועוד. כתבה מאות מאמרים בנושאי ספרות עברית ומאות רשימות ביקורת. כתיבתה המחקרית מעידה על סקרנות אינטלקטואלית בלתינלאית, על מנעד ידע רחב, ועם זאת היא מתייחדת בנימתה הנוחה לקריאה, האישית והבלתי-אקדמית. 
שירתה נוגעת ללב בפשטותה הנבונה. היא חפה ממשחקי לשון ומבטאת פליאה קיומית מהטבע ומהיחסים בין בני אדם. כאב עמוק ואופטימיות זהירה מוצאים אצלה חיבור שירי מקורי: "נִדְלֶקֶתמִיּוֹפְיוֹשֶׁלעָלֶהגֶּפֶןיָרוֹקמֻכֶּהאַרְגָּמָן/ רָצִיתִילְהָבִיאלָךְאוֹתוֹבְּמַתָּנָה/ כְּהוֹכָחָהלְאֶפְשָׁרוּתשֶׁליוֹפִי/ גַּםבְּמַחֲלָה" (מתוך "מתנה" בספרה לילה, בוקר, 2000). אהבתה לארץ, כמו גם מעורבותה המלאה בגורלה, בולטות בשיריה. 
בשירתה באות לידי ביטוי השכלתה הרחבה, ידיעותיה בשפות זרות ומשיכתה לעולם המיסטיקה לגווניו. עם זאת, השירה אינה הופכת ללמדנית או למכבידה ונותר הניגון ה"פשוט", הקרוב לכעין שיחה שירית עם קורא אפשרי הקרוב לה. הצבעוניות היצירתית מתבטאת גם בנטייתה לקרב בין שירתה וספריה לבין סוגי אמנות נוספים, למשל חיתוכי עץ ותצלומים. מהמוטיבים הבולטים בשירתה: הבית על דייריו וכליו, המוות, היחסים עם העולם הגברי והזיקה לילדים. "אָמַרְתִּי: גֶּבֶרלֹא-טוֹבהוּא,/ בֵּןאָדָםעָבֶהוְסָתוּם,/ רֹאשׁוֹכַּדּוּראֶבֶן/ פּוֹגֵעַכְּמוֹבָּלִיסְטְרָאָה. וּבַלַּיְלָהקָרַבְתִּיאֵלָיו/ לְגַפֵּף אֶתגּוּפוֹהַבּוֹדֵד/ כְּמוֹסֶלַעבַּזֶּלֶתבַּקַּיִץ" (מתוך"אמרתי" מהספר לילה, בוקר). שירתה מזכירה באִפיוניה את לאה גולדברג מצד אחד ואת זלדה מצד אחר.
תפישת העולם העולה בשירתה מחברת בין הגופני לנפשי בטבעיות מלאה. מתוך כך גם מצוקות קשות, גם תאוות גופניות וגם הכמיהה לנסתר מופיעות ברצף אחד ובשפה שירית מיוחדת, המתמודדת היטב עם התכנים המגוונים: "כְּמוֹאִישׁעִיוֵּרשֶׁעוֹבֵרכְּבִישׁבַּחֲלוֹם/ וּפִתְאוֹםמְחַבֶּקֶתאוֹתוֹאִישָּׁהבְּעֵירוֹם,/ בְּלִיכְּרִיכָה, בְּלִיצִילּוּםמִימֵינְּעוּרַי,/ בְּלִירְכִילוּת, בְּלִיכְּלוּם–/ כָּכָהתִּקְרָא, אִםתּוּכַל, אֶתסֵפֶרשִׁירַי" (מתוך"כמו איש עִיוֵּר", שנדפס בכריכה האחורית של הספר הלא, 1998). הדוברת פונה ישירות לקוראיה, במטרה להמעיט מערכו של המידע הביוגרפי לעומת המפגש הישיר עם השיר עצמו. מעבר לנימת התמימות יש בשיריה אירוניה וזיכרונות קשים מהחיים האישיים. השירה, כמו הקִרבה הגופנית שבין גבר לאישה, הכרחית ובאותה עת בלתי נגיעה, בדומה למצב התודעתי של החלום. יש הסתמכות ברורה על הכוח העצמי, ובמקביל הודאה ברורה בחולשות אישיות. כמעט מכל מצב יש שאיפה לנשגב. אפילו כוחם של המאכלים הביתיים הוא חלק מקיום גדול ופלאי. סגולה נוספת של שירה זו היא היכולת להתמודד עם אובדן אישי טרגי ללא השתלטות של ייאוש או מרירות. 
עוד מספריה, שירה: לולי היה עלי למהר (1971); לקחת אויר (1978); רק הירוק (1981); ובצפיפות (1990); הבראה (2004). עשרה סיפורים שלה פורסמו בכתבי עת.
מחקר וביקורת: על שירת זלדה (1988; ומהדורה מורחבת, 2006); מבוא לספרות הדקאדנס באירופה (1994); מגעים של דקדנס: ביאליק, ברדיצ'בסקי, ברנר (1997); סימבוליזם בשירה המודרנית (2000); טעמי הספרות: רשימות ביקורת (2006). 
מתרגומיה: אולגה סדקובה, מזמורים ישנים (1997); יוליה וינר, על כסף, על זקנה ומוות וכו'  (2003); יצחק באבל, כל כתבי יצחק באבל בשני כרכים (מרוסית, 2008).
כמו כן תירגמה שירים של מלארמה, אחמטובה, ורלן, פושקין ואחרים. שיריה תורגמו לכמה שפות אירופיות ולערבית. ספרי שיריה מתורגמים הופיעו ברוסית (פטרבורג, 2004), באנגלית (מהדורה דו-לשונית, ניו יורק, 2008) ובהונגרית (2009). 
על שירתה זכתה בפרס אקו"ם (1987), בפרס קרן תלאביב (1987), בפרס קרן ירושלים לשירה (1990), בפרס ויצ"ו לאישה היוצרת (1994), בפרס הנשיא (2002) ובפרס ברנר (2005). 
References: 
מזור, יאיר. "שירתה של חמוטל בר-יוסף". הדאר. 83/1. סתיו 2003; מרק, צבי. "מזון, אימהות ושירה". דימוי 25. אביב תשס"ה. 80-78; קלדרון, נסים. "בן אדם שאפשר לצרף אותו אל השולחן". מעריב ספרות. 25.5.2002; קמרון, אסתר."לשמור על מה שיש".עתון 77 65-64. מאי-יוני 1985.9, 117-118. 
