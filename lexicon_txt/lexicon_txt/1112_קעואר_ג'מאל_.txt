Name: קעואר, ג'מאל 
Birth Year: 1930
Birth Place: נצרת
Occupation: משורר ומחזאי בשפה הערבית
Entry writer: חנה עמית-כוכבי
Entry Value: 
נולד בנצרת. בעל תואר ראשון בשפה וספרות ערבית ובחינוךמאוניברסיטת חיפה, תואר שני בשפה וספרות ערביתמהאוניברסיטה העברית בירושלים, ותואר דוקטור בלימודי הקוראן מאוניברסיטת תלאביב. מרצה לערבית במכללה למורים ערבים בחיפה ובאוניברסיטת חיפה. עורך הירחוןאל-מואכב, עורך מדור השירה בעיתון אל-מוג'תמע,שבו ראו אור רבים משיריומאז היווסדו ב-1954, והוא מכהן כיו"ר אגודת הסופרים הערבים בישראל. פירסם חמישה-עשר ספרי שירה. הראשון,  סלמא (מנשוראת אל-מוג'תמע), ראה אור ב-1956. כמו כן פירסם מחזה ורומן בשם ניחוח היסמין, שראה אור ב-1990. 
בשירתו באים לידי ביטוי מאפיינים צורניים של השירה הערבית לדורותיה, מן הקצידה הקלאסית ועד למשקל החופשי. אשר לתכנים, אלה שואבים מן השירה והתרבות הערביות הקדומות ומחוברים למציאות זמננו, בעיקר באמצעות אלגוריה ודימויים רומנטיים של פרטים מן הטבע, כגון עצים, פרחים ופרפרים שמקורם בנוף הגליל. נטייה זו מתבטאת באופן מובהק בשיר "שירים בצל הזית", שבו פונה הדובר אל כוחות הטבע ושוכניו: "הָרָעָבוְהָעוֹרְבִים/ וּשְׁנוֹתהַבַּצּוֹרֶתבְּמִדְבָּרהַחִדָּלוֹן./ מָההַתּוֹעֶלֶתבַּחֲרָטָה?" (מערבית: אנטון שמאס, מתוךבשני קולות, קובץ דו-לשוני מיצירותיהם של משוררים וסופרים ערבים ויהודים לפי בחירתם, 1974, 214).
הוא נוהג לתאר את המציאות בצבעים קודרים, יוצא נגד עושק פוליטי וחברתי ומעמיד כנגדם את כוח השירה. בשיר "מי הוריד את הדגל" הוא כותב: "הַדֶּלֶתלֹאעָמְדָה/ וְהִתְמוֹטְטָה/ תַּחַתקַתּוֹתרוֹבִים/ וּבְעִיטוֹתנַעֲלֵיחַיָּילִים./ מָהרְצוֹנָהּשֶׁלחֲבוּרַת זָרִיםזוֹ?/ מִשְׁפַּחְתִּימְבַקֶּשֶׁתלִחְיוֹת/ חָפְשִׁיתבְּאֶרֶץאָבוֹת" (מערבית: רוג'ה תבור, מתוך החזרה אל השבט: אנתולוגיה שירה ערבית מתורגמת לעברית, 1996, 44-41).הוא מרבה לעסוק בארס-פואטיקה. הדובר שלו מתאר את חוויית כתיבת השירה כחוויה מכוננתורואה במשורר אדם הנושא שליחות הומאנית נעלה.
References: 
سجراوي, زينب. "الاتجهات الإنسانية, القومية والتراثية في شعر جمال قعوار". موسوعة أبحاث ودراسات فيالأدب الفلسطيني الحديث. باقة الغربية: مجمع القاسمي للغة العربية. 2011. 102-77;علوش, محمد, إعداد. مسيرة العطاء في شعر جمال قعوار: نقد. طولكرم:  مطبعة الشعراوية. 2004;
ינון, אברהם. "כמה נושאי מוקד בספרות של ערביי ישראל". המזרח החדש ט"ו (2-1). 84-57;
Somekh, Sasson. "The Concept of 'Third Language' and its Impact on Modern Arabic Poetry". Journal of Arabic Literature 12. 1981. 74-86. 
