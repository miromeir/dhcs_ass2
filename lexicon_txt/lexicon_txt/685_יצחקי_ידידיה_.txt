Name: יצחקי, ידידיה 
Birth Year: 1929
Birth Place: -1929 בירושלים למשפחה
Occupation: חוקר ומבקר ספרות
Entry writer: נירית קורמן
Entry Value: 
נולד ב-1929 בירושלים למשפחה מהיישוב הישן, שעברה תהליך של חילון. למד בבית הספר "תחכמוני" ובגימנסיה העברית. לאחר שנת שירות לאומי החל ללמוד אדריכלות בטכניון, אבל עם פרוץ מלחמת העצמאותגויס והשתתף במלחמה. ב-1953 סיים את לימודי האדריכלות. במסגרת עבודתו כאדריכל תיכנן בתי מגורים רבים ובתי ציבור, בהם בית הכנסת "קוממיות", "בית לייוויק", מרכז לסופרים ועיתונאים ביידיש, קולנוע "אילת" (כולם בתל אביב), מתנ"ס בכרמיאל ועוד.ב-1974, במסגרת הסבה מקצועית,פנה ללימודים בחוג לספרות עברית באוניברסיטת בר-אילן. סיים את לימודי הדוקטורט  ב-1986. מאז הרצה באוניברסיטת בר-אילן, ב"סמינר הקיבוצים" ובמוסדות אקדמיים נוספים בארץ ובחו"ל.  
פירסם מחקרים רבים בספרות עברית ובספרות משווה, בנושאי תרבות יהודית וישראלית, דרמה ותיאטרון, וכן בנושאי חברה וכלכלה. הוא מייסדו ועורכו הראשון של כתב העת עלי שיחלמחקר ולשיח ספרותי, היה חבר במערכת ביקורת ופרשנות והנו חבר במערכת יהדות חופשית. 
ספרו הפסוקים הסמויים מן העין (1992) חוקר את שורשי יצירתו של א"ב יהושע במקורות השפה העברית והתרבות היהודית והאירופית. הספר חושף את קשריה של יצירת יהושע (החל מיצירותיו המוקדמות ועד מר מאני, שפורסם ב-1990) עם קשת רחבה של טקסטים עבריים, החל מן המקרא והמדרש, דרך מיתוסים קבליים וקלאסיים וכלה במעשיות עממיות, סיפורי ילדים וטקסטים קנוניים של הספרות העברית החדשה. 
כמו כן, עסק רבות בשאלות הקשורות לחילוניות יהודית. ספרו בראש גלוי (2011) מציע עיקרים של חילוניות יהודית ומבט חדש על יהדות כתרבות, המבוסס על נקודת ראות הומניסטית ופלורליסטית. הספר נפתח בהגדרה של מושגי יסוד פוליטיים רלוונטיים לחיים במדינת ישראל (זהות, זהות דתית, זהות חילונית ותרבות הומניסטית). הספר פורש מסכת של פרשנויות חילוניות לטקסטים יהודיים מכוננים. באמצעות פרשנות זו מבקש המחבר להעניק בסיס תרבותי ואינטלקטואלי לזהות יהודית חילונית. 
References: 
