Name: מושקוביץ-וייס, אלה
Birth Year: 1964
Birth Place: ראשון לציון
Occupation: סופרת
Entry writer: יואב רונאל
Entry Value: 
נולדה בראשון לציון. סיימה את לימודיה בתיכון "בליך"ברמת גן. בוגרת החוג לספרות עברית באוניברסיטה העברית בירושלים. ב-1991 סיימה את לימודי המוסמך בתקשורת המונים באוניברסיטת בוסטון בארצות הברית. נטשה קריירה בתחום הפרסום לטובת הכתיבה, וספרה הראשון,לחווה לא הייתה אמא, קובץ סיפורים קצרים, התפרסם בהוצאת ידיעות ספרים ב-2004. הספר התקבל בשבחים ואף זכה בפרס הקרן על שם יצחק לייב ורחל גולדברג. ב-2006 פירסמה ספר נוסף, רומן עתידני,גם אתה יכול, שעלילתו מתרחשת בישראל ב-2039, וכן ספר ילדים בשם מי המציא את האהבה.שני רומנים נוספים פרי עטה הםכתוב בים(2009) ודברי הלילות (2011). כתבה מחזה בשם קפיצה,שהועלה כהצגה בתיאטרון "תמונע" (2009). 
יצירתה נטועה היטב בהוויה הישראלית האקטואלית, ההיסטורית ואף העתידנית. היא מנסה לאתר את הקונפליקטים והטראומות המרכיבים והמעצבים את הזהות הישראלית. כתיבתה ערה לפער בין נשים לגברים בחברה בת ימינו, והיא מעצבת ברגישות את יחסי השליטה והכוח בין המינים, ובמיוחד את האופן שבו הקול הגברי-ישראלי מדיר ומרחיק את הקול האחר, הנשי. סגנונה רזהוקולח, אך היא שומרת על עברית תקינה ומוקפדת, ולעתים אף מוקפדת מדי.   
References: 
נאמן, ג'אד. "אני יכול להחזיר לך את השינה, אבל הסיוטים יישארו תמיד".הארץתרבות וספרות.11.3.2011. 2;רוזנבלום, עמליה. "בדרך אל עולם ללא שירה". הארץ ספרים. 8.2.2006. 6; שץ, אבנר. "השאיפה לפואנטה". ידיעות אחרונות ספרות. 15.10.2004. 29-30. 
