Name: לוי, אמנון
Birth Year: 1955
Birth Place: ישראל
Occupation: עיתונאי, איש טלוויזיה ומחזאי
Entry writer: דקל שי שחורי
Entry Value: 
נולד בישראל. החל את דרכו בעולם התקשורת כדובר מפ"ם. לאחר מכן עבר לעיתון חדשות. במקביל לעבודה בעיתונות הכתובה החל להגיש תוכניות בטלוויזיה.מתמחה בחברה החרדית בישראל. פירות מחקרו המקיף בתחום זה מצאו ביטוי בכתבות רבות, בספרו החרדים(1988), שהיה לרב-מכר, ובהצגה שיינדלה(1993). "החברה המתבודדת הזו, קרובה ורחוקה כלכך, משכה אותי", כתב בספרו (החרדים, 256). לוי פירסם,עם אמנון דנקנר ורון מיברג, את שלושה בממ"ט אחד(1991), אסופת טורים, בעיקר הומוריסטיים, שפורסמו לראשונה בעיתון חדשות. 
בתחילת שנות התשעים חבר לשחקן והבמאי רמי דנון, ויחד כתבו חמישה מחזות. המחזות נטועים בחברה הישראלית ומרבים לעסוק בשאלות הנוגעות ליחסים בתוך המשפחה ולנושא העדתי. במחזות הצמה של אבא (2004) וולנטינו (2010)בולט העיסוק במשפחה המזרחית, נושא שכמעט ולא נדון עד אז בתיאטרון הישראלי-הממסדי.הצמה של אבאהועלה על במת התיאטרון "הקאמרי" ונחל הצלחה גדולה. מחזותיהם של לוי ודנון תורגמו לאנגלית, לגרמנית, לספרדית ולסינית. בהצגתם גפן בלאדי (2007) ממשיכים הכותבים לעסוק בשאלות בין-דוריות, אך הפעם תוך התייחסות לסכסוך הישראלי-פלסטיני. 
References: 
מיברג, רון. "השוטר הרע של 'ערב חדש'". מעריב סופשבוע. 1.9.1995. 20-26; הנדלזץ, מיכאל. "אכן, בחורה מסכנה;על ההצגה 'שיינדלה' מאת אמנון לוי ורמי דנון". הארץ 20.9.1993. ב'7; בר-יוסף כספי, מיכל. התקבלותה של ההצגה "הצמה של אבא" לרמי דנון ואמנון לוי ובבימוי רמידנון. חיבור לשם קבלת תואר מוסמך. אוניברסיטת תל אביב. 2006. 
