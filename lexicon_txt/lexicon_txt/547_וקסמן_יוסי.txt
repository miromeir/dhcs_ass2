Name: וקסמן, יוסי
Birth Year: 1959
Birth Place: יפו, גדלבירושלים, למד
Occupation: סופר
Entry writer: עליזה ציגלר
Entry Value: 
נולד ביפו, גדלבירושלים, למד בתיכון ע"ש רנה קסין.בצה"ל שירת במודיעין שדה בסיני. לאחר שחרורו למד פילוסופיה ותולדותהאמנות באוניברסיטה העברית בירושלים. בוגר המחלקות לעיצוב גרפי וּוידיאו-ארט ב"בצלאל". הוא בעליו של משרד לעיצוב. מעצב ומצייר ספרי ילדים. 
את דרכו כסופר החל בפרסום שני ספרי ילדים:ספר המכשפות השלם(1995) וספר הערפדים השלם(1995). ספרו הראשון למבוגרים,אלכסנדריה יקירתי (כתר, 1998), עוסק ביחסים הומוסקסואליים. זהו ספר צבעוני ומשעשע המספר על מסעם של שלושה הומואים באלכסנדריה ובחיפה. ירון פלג (1993) כתב עליו כי "מעבר להומור ולסגנוּן הספרותי יש בתיאורים החושפניים גם ממד אנתרופולוגי, ההופך אותם למסמך נדיר למדי בספרות העברית, פרק בתולדותיה של תת-התרבות ההומוסקסואלית בישראל".
ספרו השני,אל נא תאמר לי שלום (1999), הוא רומן טרגי, אך כדרכו של וקסמן גם אבסורדי ומצחיק. גיבורתו, יהלומה לוי, היא ספרדייה ילידת היישוב הישן בירושלים, שסיפורה הנפתל ורצוף העלילות נפרש בספר מיום לידתה ועד אחרי מותה.ב-2002 ראה אור ויהי סיפור, הספר השלישי והשלם ביותר של וקסמן עד אז. במרכז עלילתו מכונית סיטרואן המשתוללת ברחובות תל אביב, ומטרת נסיעתה מתבררת רק בסוף הספר. הספר כולל סיפורים צבעוניים, אבסורדיים ומשעשעים על שלוש נשים, ילדה פגומה אחת, שני אחיה ואלוהים אחד שמת מצחוק. הספר משקף בתיאורים כביכול אבסורדיים ולמעשה מציאותיים מאוד את החברה הישראלית, על ריבוי פניה.
ספרוהרביעי, ליבּשֶן (2004),זכה עוד לפני הופעתו בפרסאקו"ם לשנת 2003 לכתב יד המוגש בעילום שם, וכן במענק מטעם הקרן לקולנוע ישראלי לפיתוח תסריט עלפי הספר. הרומן מספר את סיפור אהבתם הבלתי-אפשרית והלא-הגיונית של זקנה ניצולת שואה וגבר צעיר הגר בשכנותה. שופטי פרס אקו"ם (חיים באר, אלי הירש, סביון ליברכט) כתבו על הספר: "בעזרת יכולתו הלשונית, כישרון המצאה מפתיע וחוש נדיר לאיזונים רגשיים ואסתטיים, מצליח וקסמן להפוך את אזור הדמדומים שגיבורי הספר פועלים בתוכו לעולם עשיר במשמעויות, מעורר אמון ואפילו מלא אור". 
השחקנית – מלודרמה בשלוש מערכות (2007), שזכה לשבחי המבקרים, מספר את סיפור אהבתם-שנאתם של המספר ואחותו, שחקנית מפורסמת. זהו גם סיפור על הקשר המבלבל שבין הדרמה לחיים. רומן טרגי-קומי, גדוש ברגשות עזים ומתובל בהומור. 
References: 
פלג, ירון. דרך גבר. תל אביב: שופרא לספרות יפה. 2003. 41-39; לויט, ענת. "משחק החיים". גלובס תרבות. 6.8.2007. 21; אביטוב, ירון. "דאס איסט גוט". מעריב זמן השרון. 15.10.2004.
