Name: סופר
Birth Year: נולד בחולון ומתגורר ברמת גן. למד לתואר ראשון בקולנוע וטלוויזיה באוניברסיטת תל אביב. כתב ביקורות קולנוע ותרבות באתר וואלה וערך את מדור ביקורות הקולנוע בעיתון כלבו חיפה. בעל טור בנושאי תרבות פופולרית באתרי האינטרנט רשימות וקפה דה מרקר. שותף בכתיבת פזמונים לזמרות נינט, ריטה ועוד. כיום עורך תוכן ראשי של אתר הקולנוע הישראלי TVC. 
Birth Place: 
Occupation: גורביץ', ניצה. "אינסוף אפשרויות". מאזניים פ' (2). 2006. 55-56; מירן, ראובן. "שלום בלי סאדאת". ידיעות אחרונותלשבת. 9.5.2003. 28.
Entry writer: מורנו, אלי
Entry Value: 
ספרו הראשון, מלחמת הוופלות, ראה אור ב-1997 (ירון גולן). בקובץ עשרים וארבעה סיפורים, שהארוך ביותר בהם הוא בן שמונה עמודים. במרבית הסיפורים בקובץ לוכד מורנו רגע אחד על רצף רגשי, ודרכו מספק הצצה חטופה לעולמן של הדמויות.
בספרו השני, חצי ירח וכמה כוכבים לידו (2002), הכולל ארבע נובלות, משהה מורנו את מבטו לזמן ארוך יותר על דמויותיו ומעמיק את הטיפול בהן. ב"שמיכת הטלאים של קלואי" ממירה הגיבורה את אהבתה המסוכנת במפגש ייחודי עם אינסטלטור. מישל, גיבור הנובלה "חבר שלי, מישל", מתקשה ליצור מגע עם נשים, והתהליך האקסצנטרי מתועד במצלמת חברו.ב"מופע הקסמים של ברנרדו" מתואר קשר לא שגרתי בין נער לדודתו. הנובלה האחרונה, הנושאת את שם הספר, מתמקדת בילד שהתייתם מאביו במלחמת יום כיפור,היוצא למסע במטרה לפגוש את סאדאת. ספרו השלישי של מורנו,אישה מונית,יצא ב-2006. הוא כולל חמישה סיפורים על נשים שהמשותף להן הוא השמירה על פער קבוע בין המציאות לחלום.  
בשלושת קובצי הסיפורים שלו יצר מורנו דמויות בעלות חריגות מסוימת המחפשות את דרכן. שגרת יומן נטולת זוהר, והיעדרו מוצא פורקן בכמיהה לעולם אחר. התפאורה של סיפוריו היא לוקלית, וחלקם מתרחשים על רקע אירועים מכוננים בהוויה הישראלית. מקום מרכזי תופשות ביצירתו שנות השבעים, ובייחוד מלחמת יום הכיפורים. 
References: 
