Name: פורת (פורמן), אמציה
Birth Year: 1932
Birth Place: ירושלים ולמד בבית
Occupation: עורך, מתרגם, סופר
Entry writer: ישראל לנדרס
Entry Value: 
נולד בירושלים ולמד בבית הספר היסודי "תחכמוני", בתיכון בבית הכרם ובבית המדרש למורים ע"ש דוד ילין. אחרי שירותו הצבאי (1950-1952) המשיך בלימודיו, והוא בוגר האוניברסיטה העברית בירושלים בספרות עברית ובפילוסופיה (1957) וביתהספר לספרנות של האוניברסיטה העברית (1958). בשנים 1956-1965 עבד כעורך וכמתרגם עצמאי. לאחר מכן, ובמשךשלושים ושתיים שנים, היה עורך ומתרגם וחבר מערכת בהוצאת עם עובד,שם ערך ותירגם מספרי סדרת "ספריה לעם". בתקופת עבודתו ערךכמאה וארבעיםספרים ותירגם לעברית ארבעים וחמישה ספרים. רוב תרגומיו הם מאנגלית, אבל הוא השתתף, עם מתרגמים בקיאים בשפות המקור, גם בתרגומים מספרדית, מאיטלקית, מסינית ומרוסית. 
בשנותיו הראשונות כעורך וכמתרגם כתב חמישה סיפורים קצרים. הראשון, "הר הבדולח", פורסם ב"משא"(1958), מוסף הספרות של למרחב. ארבעת האחרים פורסמו עד 1962 בקשת ובמולד.כל סיפוריו, אחדים מהם בשינוי שמותיהם, כונסו בספרו אגדת הבקעה וההר (משרד הביטחון, 1969). מאז לא כתב ספרות בדיונית. עסק עשרות שנים בהוראה: לימד עברית וספרות עברית בבית המדרש למורים שליד הסמינר התיאולוגי היהודי בניו יורק (1964-1965); לימד באוניברסיטה העברית סגנון עברי (1967-1976) ותרגום ספרות יפה לעברית (1974-1976); וכן לימד באוניברסיטת בר-אילן עריכת מקור ותרגום בלימודי תעודה בעריכה (1982-2004). 
ב-1971 נבחר לאקדמיה ללשון העברית, ובמהלך השנים פירסם מאמרים בענייני כתיבה, עריכה ותרגום. פורת נחשב אחד מטובי העורכים והמתרגמים בארץ וזכה לשבחי סופרים ומבקרים.
מבחר מתרגומיו: גדילי עלים מאת פטריק וייט (1978); סתיו של פטריארך מאת גבריאל גרסיה מארקס (מספרדית, עם ריטה מלצר, 1979); אבשלום אבשלום מאת ויליאם פוקנר (1983); הרחק מהמון מתהוללמאת תומס הרדי (1987); לורד ג'ים מאת ג'וזף קונרד (2005).       
זכה בפרס טשרניחובסקי לתרגומי מופת (עם דני לסלי, על תרגום מאמרות לקונפציוס, 1960), בפרס תורנטון ויילדר על תרגום ספרות אמריקנית לשפה זרה מטעם המכון לתרגום באוניברסיטת קולומביה (1990) ובפרס למתרגמים מטעם משרד החינוך והתרבות (1997).  
References: 
גולן, שמאי. מסעותי עם ספרים. הוד השרון: אסטרולוג. 2005. 130, 141.
