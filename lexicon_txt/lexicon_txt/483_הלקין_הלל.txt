Name: הלקין, הלל
Birth Year: 1939
Birth Place: ארצות הברית
Occupation: סופר בשפה האנגלית, חוקר, פובליציסט ומתרגם
Entry writer: מתן חרמוני
Entry Value: 
נולד בארצות הברית. אביו, אברהם הלקין, הוא חוקר תולדות היהודים בספרד המוסלמית, ודודו הוא המשורר וחוקר הספרות שמעון הלקין. אמו, שולמית, היא בתו של הרב מאיר בר-אילן. ב-1970 עלה ארצה ומאז הוא מתגורר בזכרון יעקב. החיים בארצות הברית ובזכרון יעקב עומדים במרכז יצירתו.
ספרו הראשון והידוע ביותר הואמכתבים לידיד יהודי אמריקאי (Letters to an American Jewish Friend – A Zionist Polemic) שראה אור ב-1979 באנגלית וכן בעברית, בתרגומו של עמי שמיר. הספר, הכתוב כמכתבים אינטימיים לחבר יהודי באמריקה, דן ביחסים הסבוכים בין שני גילומיה המודרניים העיקריים של היהדות במחצית השנייה של המאה העשרים: יהדות ארצות הברית ומדינת ישראל. 
ב-2002 ראה אור ספרועל גדות הסמבטיון – מסע בעקבות צאצאי שבט המנשה (הופיע בעברית ב-2007בתרגומו של המחבר), ובו הוא שוטח את קורות המסע שערך בחברת הרב אליהו אביחיל בעקבות האגדה על עשרת השבטים. ב-2005 פירסם את רומן המתח ההיסטורי A Strange Death, המבוסס על פרשיית מחתרת ניל"י. 
תירגם לאנגלית כמה יצירות מרכזיות מן הספרות העברית ומספרות יידיש:שכול וכישלון מאת י"ח ברנר (1971);מנוחה נכונה מאת עמוס עוז (1986);פישקה החיגרומסעות בנימין השלישי (מהנוסח היידי) מאת ש"י אברמוביץ (1986); וכןטביה החולב מאת שלום עליכם (1987). 
הלקין מפרסם מאמרי ביקורת ופובליציסטיקה בעיתונים אמריקניים שונים, בהם הניו ריפבליק והניו יורק טיימס. בגרסה האנגלית של הפארווערטס הוא מפרסם מאמרים בענייני לשון ובלשנות בשם העט פילולוגוס.
References: 
Mintz, Allan. "Negating the Diaspora". Responses 35. 1978. 93-100. 
