Name: דיצני, רמי 
Birth Year:  (2012
Death Year: 1943
Birth Place: גדל בתל אביב
Occupation: משורר
Entry writer: אבידב ליפסקר
Entry Value: 
נולד וגדל בתל אביב. בעל תואר מהנדס אלקטרוניקה מהטכניון בחיפה, בוגר בית הספר לקולנוע בלונדון ומדריך תיירים מוסמך. סמוך למלחמת לבנון הראשונה (1982) החל לפרסם משיריו, שכונסו אחרכך בספרו הראשון,משירי מדור נכות רוח (דומינו, 1984).
שירתו החלה ככתיבת מחאה המתארת את המלחמה כמעשה אלים, מזעזע ודוחה. היא מצטיינת בלשון מטפורית מפתיעה, בסיפוריוּת השומרת על היגיון מוצק של התפתחות נרטיבית ונטורליזם שירי, במיוחד של מצבי זוועה. העושר הלשוני שלה מגיע לכדי וירטואוזיות, המתבטאת בעיקר ביכולת חריזה גבוהה ומפתיעה ובמשחקי לשון אירוניים עד אכזריות, שכונו בביקורת "אלימות פיוטית״. הספר זכה לתהודה רבה.  
ספרו השני,אהבה רק אהבה(1987), מביא לידי ביטוי בעיקר את הווירטואוזיות הלשונית ואת ההומור שלו, את הדיוק ביכולת ההסתכלות והעברתה למטפוריקה השירית. בתקופה שבה היה לסגנון ה"רזה" בשירה מעמד של הגמוניה מוחלטת, שירתו הביאה בשורה חדשה של חזרה לצורה השירית הבנויה במבנים אדריכליים מורכבים, שיבה לריתמוס השירי המחושב, ובעיקר שימוש בעברית על רבדיה המעוגנים במקורות הקדומים והחדשים. 
בשלושת הקבצים ששניים מהם ראו אור באותה שנה:פירכוס: שירי אהבים קשים (1998),ארץ החול: שירים (1998) וארץ זבה: שירים (2003), המשורר הוא "מוכיח בשער״ המייסר את קוראיו בפואמות אירוניות על נגעי החברה ומתבונן מקרוב בפצעי קורבנותיה. הפואמה "מולסה" ראתה אור במסגרת קובצי השירה הִנֵּה שערך נתן זך (1997), והיא עוסקת בחוויה אנתרופולוגית-אתנולוגית-ארוטית של תייר לבן פוסט-קולוניאלי באי מאוריציוס שלחופי מערב-אפריקה, שעיניו הבהירות והפגיעות מציפות את כל מה שהוא רואה בשחור.
בנוסף לספרי השירה פירסם דיצני גם שני ספרי ילדים.הוא זכה פעמיים בפרס היצירה על שם ראש הממשלה לוי אשכול (1995, 2004), בפרס ורטהיים (2001) מטעם אוניברסיטת בר-אילן ובפרסים נוספים. ב-2010 זכה שירו "עומד לי על הגג ותולה כביסה כמו הומו זקן" במקום השלישי בתחרות "שירה על הדרך" מטעם עיריית תלאביב-יפו. ספריו תורגמו לשפות שונות, בהן ספרדית, פולנית ואנגלית.
References: 
וולף-מונזון, תמר. "הפואטיקה של הדוחה: קווי אפיון לשירתו של רמי דיצני". צפון ז'. 2004. 194-179; ליפסקר, אבידב. "מהי שירה מדויקת? עקבותיה של נורמה בביקורת ובשירה: קריאה בפואמה של רמי דיצני "ים אוהב כמו אישה אוהבת כמו ים״. עלי שיח26. 1989. 124-115.
