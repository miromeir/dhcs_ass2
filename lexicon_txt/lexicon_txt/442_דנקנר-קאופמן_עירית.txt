Name: דנקנר-קאופמן, עירית
Birth Year:  (1949
Birth Place: נתניה
Occupation: סופרת
Entry writer: קארין נויבורגר
Entry Value: 
נולדה בנתניה. התחנכה בפנימיית כפר הילדים והנוער "הדסים" מיסודה של הדסה ויצ"ו. למדה בסדנת כתיבה בהנחיית עמליה כהנא-כרמון. אחרי שסיפורה "בובה סמרטוטה" זכה בתחרות הסיפור הקצר של עיתון הארץ, למדה במחלקה לספרות עברית באוניברסיטת בן-גוריון בנגב לתואר שני במגמה של כתיבה יוצרת.
ב-2005 יצא לאור ספרה הראשון, אוסטרליה (הקיבוץ המאוחד). הספר השני, חבילה מאמריקה, פורסם ב-2010, והשלישי, מול שמים ריקים, ב-2011. בשלושת הספרים אישה בוגרת מעמידה את הקורא לא רק בפני סיפור אישי טראומטי (בכל הספרים מדובר בגיבורה שאמה התאבדה ובהיותה בת שמונה נשלחה ללמוד בפנימייה), אלא אף משקפת הלכי רוח בחברה הישראלית בשנות החמישים, המעצבים את פניה של המדינה עד עצם היום הזה. השפה הרזה, ה"עברית [ה]מכווצת" והמדוברת (גרשי, 2005) מדגישה את מורכבותה של מציאות שבה קשה להפריד בין פנים לחוץ, בין מיתוס להיסטוריה.
References: 
גרשי, נעמה. "חומרים דומים, ספרים שונים מאוד". הארץ ספרים. 3.10.2005. 10; הולנדר, אורי. "אוסטרליה היא החיפוש אחר גבולות תודעתו של מי שהוכה במוות, הרהר בו – ומצא את עצמו נמשך אליו". הארץ תרבות וספרות.7.10.2005. ה'1. 
