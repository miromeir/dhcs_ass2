Name: לשם, גיורא
Birth Year: 1940
Death Year: 2011
Birth Place: תל אביב ולמד
Occupation: משורר, מסאי, מבקר ומתרגם
Entry writer: אפרת גרבר-ארן
Entry Value: 
נולד בתל אביב ולמד בבית הספר החקלאי בנחלת יהודה. ב-1959 החל לפרסם משיריו במוספים ובכתבי עת לספרות. בתקופה זו החל ללמוד באוניברסיטה כימיה וביולוגיה. ב-1966 פירסם את ספר שיריו הראשון,הוא ולא מלאך (עקד), כאשר במקביל עסק בהוראת כימיה וספרות ובתחום פיתוח תוכנה במדעי הרפואה. 
בשנות השמונים, בעקבות מחלת לב קשה, עזב את עולם המחשבים, שב לעולם הספרות ופירסם חמישה ספרי שירה: צבעי יסוד (1985); הסוסים האחרונים בתל-אביב (1982); שולי האש (1999); הנה ימים באים (2007);תמונה קבוצתית עם עיר (2010). בנוסף פירסם שני קובצי מסות: מסיבוב כפר סבא לאזרחות העולם (1991); ציירי הנמרים (2008) ועשרות תרגומים מאנגלית ומגרמנית.
זכה בפרס ברנשטיין לביקורת ספרות (1982, 1984, 1986), פרס ראש הממשלה (1985, 2003) ופרס נוצת הזהב של אקו"ם (1990, 1997). כמו כן קיבל את עיטור רשות הספריות הציבוריות בארצות הברית על אנתולוגיה זרה (1992).
שימש כמבקר הספרות של מעריב, כמזכ"ל אגודת הסופרים וכעורך ספרות. ב-1997 היה ממייסדי הוצאת קשב לשירה, וחבר מערכת עד 2008. אז החליט כי מוספי הספרות וכתבי העת אינם מהווים יותר מוקד משיכה, פתח בלוג בשם "עט לעת" ובו פירסם את יצירותיו. 
בשיריו ובמסותיו פרש את רוחב היריעה האינטלקטואלי המרשים שלו. הוא עסק במגוון רחב של נושאים: ספרות, היסטוריה, מיתולוגיה, ארכיאולוגיה, גיאולוגיה ועוד. כמו כן הקדיש מקום נרחב לעיסוק בחוויות אישיות, כגון: לידה, אהבה ובעיקר היחס למוות, מכמה נקודות מבט. 
במסותיו ובשיריו העביר ביקורת נוקבת על "אזרחות העולם" שנטלו לעצמם חלק מהמשוררים (כגון זך) וכך ניתקו עצמם מההוויה הישראלית. רבים משיריו מוקדשים לעיר הולדתו, תל אביב. 
References: 
דותן, ראובן."חוויות יסוד או מוטיבים מרכזיים בשירת גיורא לשם".מאזניים ס"ז (8). 1993. 69-68;וייכרט, רפי. "עם גיורא לשם, עם שיריו, עם לכתו".עתון 77 353. 2011. 19-18; לויתן, עמוס."שיר מספר: רחב יריעה, רחב ראייה".עתון 77 350. 2010. 31.
