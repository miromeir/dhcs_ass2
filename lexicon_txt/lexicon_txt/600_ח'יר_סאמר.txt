Name: ח'יר, סאמר
Birth Year: 1971
Birth Place: כפר מע'אר ובן
Occupation: משורר ועורך ספרותי בשפה הערבית
Entry writer: חנה עמית-כוכבי
Entry Value: 
נולד בכפר מע'אר ובן למשפחה דרוזית. בוגר תיכון "עילבון". בעל תואר ראשון בשפה וספרות ערבית ובספרות השוואתית מאוניברסיטת חיפה (2000). עורך ספרותי באל-אתתחאד (2000-1992) ועורך ראשי בשבועון אל-ביאדר מאז 2003. פירסם תשעה קובצי שירה וספר ילדים. שיריו תורגמו לשפות שונות. קובץ שיריו הראשון, לא נולדתי בשביל למות, ראה אורב-1994 (מטבעת אל-כרמה).
כותב בסגנונות שונים,לרבות חריזה מלאה וחלקית וכן בחרוז חופשי, ועושה שימוש חוזר ומגוון בדימויים מן הטבע כגון עננים, ים וחול ובמטפורות מעוררות עניין כגון קטיפת ירקות מגינת המקרר וראיית האדמה כאילו היא ים. כתיבתו בחלקה לירית ובחלקה פוליטית, והוא מושפע לעתים מסגנונו של מחמוד דרוויש. כתיבתו הפוליטית מביעה תסכול וכאב עז על סבל העם הפלסטיני, וכן על הסבל הנגרם מהסכסוך. דוגמה בולטת לראייה האנושית הטמונה בשיריו ניתן לראות בשיר "אדוני עולם" שבו הוא פונה לילדים ומכנה אותם "אדוני העולם": "אַלתִּשְׂאוּנֶשֶׁק. אַל/ וְהַחְלִיפוּאֶתהַנָּשִׁיםוְהַגְּבָרִים/ וְחַנְּכוּאֶתהֶהָמוֹןשֶׁלֹּאיִשְׁתּוֹקֵקלַקֶּטֶל" (בתרגומו, מתוך מפגש ועימות: ביצירה הערבית והעברית, 1993, 273). כתיבתו האישיתפסימית ברובה. לצד זה יש בשיריו גם אירוניה דקה והומור הנובע מאהבה לפרטים הקטנים של חיי היומיום.
ח'ירמתאר את החיים בכפר תוך תנועה מתמדת בין ההווה לעבר בלי ליפול למלכודת הנוסטלגיה ובלי לתת עדיפות גלויה לאחד משני הזמנים. שירי האהבה שלו עוסקים בגוף האישה ובאהבות נכזבות, שואבים שמות ודימויים מן המאגר של השירה הערבית הקלאסית ומשלבים ארוטיקה גלויה. למשל בשיר "מלילותיו של קייס": "לְרִימָהיֵשׁזוּגיָדַיִיםשֶׁלרוּחַבְּיָםהַמֶּרְחָבהַפָּתוּחַ/ יֵשׁלָהּזוּגכּוֹכָבִיםעַלחָזֶהבְּלֹאלַיְלָה/ מְאִירִיםהֵםאֶתכֹּלהַיְּקוּם/ יֵשׁלָהּנְוֵהמִדְבָּרלְלֹאדְּקָלִים, לֹאחוֹלבּוֹכִּיאִםדְּבַשׁ/ סָבִיבלָהּוּפִיכְּמוֹשֶׁמַּיִם, כֵּן, כְּמוֹשֶׁמַּיִם/ לָהּיֵשׁמַהשֶׁנַּפְשִׁיתְּאֵבָהלוֹוְלִייֵשׁמַהשֶׁנַּפְשָׁהּתְּאֵבָה" (מערבית: חנה עמית-כוכבי, מתוך פסטיבל המשוררים הבינלאומי החמישי, 1999, 213).עם זאת, הוא משלב בשיריו ביקורת נוקבת על אי-השוויון כלפי נשים בחברה הערבית. 
References: 
القاسم, نبيه. "سامر خير: الموهبة التي تُبشّر بالآتي". حركتنا الشعرية إلى أين؟. كفر قرع:دار الهدى للطباعةوالنشر كريم. 1991. 153-162;
עברון, עדנה. "הכל פוליטי. גם פסטיבל המשוררים: ראיון עם הסופר הדרוזי סאמר ח'יר". ידיעותאחרונותלשבת. 11.6.1999. 26. 
