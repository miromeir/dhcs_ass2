Name: לרנר, מוטי
Birth Year: 1949
Birth Place: עקב, דור חמישי
Occupation: מחזאי ותסריטאי
Entry writer: חיים נגיד
Entry Value: 
נולדבזכרון יעקב, דור חמישי בארץ. סיים לימודי תואר ראשון במתמטיקה ובפיזיקה באוניברסיטה העברית בירושלים והתכוון להיות מתמטיקאי, אךבמלחמת יום הכיפורים ב-1973 הצטרף למחאה הציבורית נגד ממשלת גולדה מאיר ומשה דיין, והחליט לפרוש מלימודי התואר השני ולעבור לעיסוק בתיאטרון, לאחר שהשתכנע שניתן להשפיע באמצעותו על הפוליטיקה והחברה. ב-1976 השתלם בבתי ספר לתיאטרון באנגליהובארצותהברית, וב-1977 העלה את יצירתו הראשונה לתיאטרון: דונים (תרכובת משובשת של המילים אדונים ונידונים), הצגת רחוב ניסיונית שהועלתה על ידי הקבוצה העצמאית "מדוגה", שהקים בחסות תיאטרון ירושלים. עם אותה קבוצה הפיק וביים עד 1978 עוד שתי הצגות רחוב, שבעיקרן היו אנטי-מלחמתיות. בהמשך (1983-1978) היה במאי ודרמטורג בתיאטרון "החאן" הירושלמי, שם ביים את צהריים קסומים ולפוצץ אותם, ואף כתב וביים לנוער את אגדת שלושה וארבעה (על פי ח"נ ביאליק). 
עם הצגת מחזהו הראשון,קסטנר, בתיאטרון "הקאמרי" ב-1985 הגיע למודעות ציבורית. המחזה, בבימויו של אילן רונן, ניסה לערער על הדימוי הציבורי של רודולף קסטנר, עסקן ציוני בהונגריה הכבושה, שניהל מגעים עם הנאצים כדי להציל יהודים והואשם כמשתף פעולה. במחזהו של לרנר, קסטנר הוצג כגיבור היסטורי, וליתר דיוק – כגיבור טרגי. פגיעה זו במוסכמות נתקלה בתגובות של אי-הסכמה, אולם ההצגה עצמה הועלתה פעמים רבות והיתה אחת הבולטות באותו עשור. לרנר הרחיב את היריעה כעבור עשור בדרמת הטלוויזיה "משפט קסטנר", שבה עסק ביחסה של החברה הישראלית לשואה ולניצוליה. בין השאר הוצגה בסדרה חנה סנש, הגיבורה הלאומית, כמי שנכנעה לעינויי הנאצים והסגירה את שני הצנחנים שאיתם יצאה לשליחותה. הז'אנר שבו נוצרו יצירות אלה היה תערובת של בדיון ועובדה היסטורית, והגבול בין יצירת הדמיון של המחבר לנתונים העובדתיים לא היה ברור תמיד. מסיבה זו הוגשה על ידי אחיה של חנה סנש ובניו ועמותת "הנשים למען עתיד ישראל" של נדיה מטר לבית המשפט העליון בקשה שלא לשדר בטלוויזיה את הפרק שבו מטיח קסטנר דברים ברוח זו באמה של חנה סנש. השופטים דחו את הפנייה בנימוק שהתוספות הדמיוניות הן בגדר חופש הביטוי ושום בדיון אמנותי אינו יכול לפגוע בדמותה ההיסטורית של חנה סנש. לרנר, מצדו, הסתייג מנימוקי השופטים וטען כי מה שכתב בתסריט מבוסס בדייקנות על הכתוב בספרם התיעודי השטן והנפש של יואל והנזי בראנד, שותפיו של קסטנר לוועדת ההצלה הציונית בבודפשט. 
בחבלי משיח,שהוצג כעבור שנתיים (1987), חקר את התהליכים העוברים על אנשי התנחלות בשומרון עם חתימתו של הסכם שלום עתידי בין ישראל לירדן, כאשר כמה קנאים בין המתנחלים מפוצצים את המסגדים שעל הר הבית כדי למנוע את מימוש ההסכם. במחזה פולארד(1995),שהועלה בתיאטרון "הקאמרי",העמיד במרכז את היהודי האמריקני ג'ונתן פולארד שהורשע בריגול למען ישראל, אך לבד מן העובדות הבסיסיות לא היתה בו אף לא שורה אחת המבוססת על שחזור שיחותיהם של פולארד או של מפעיליו. עם זאת נתקלה ההצגה בהתנגדותם של הישראלים המעורבים בפרשה, מחשש שייפגעו, וכך התנהלו מגעים עם נציגיהם של האישים הללו, שהציעו לממן את העלויות שהושקעו בהפקהכדי לבטל אותה. ההצגה אמנם הועלתה, אך לא זכתה לאותה הצלחה כמו קסטנר, אולי מפני שהעניין של קהל התיאטרון הישראלי בנושאים פוליטיים הלך ודעך באותה עת. 
לאחר רצח יצחק רבין הזמין התיאטרון "הקאמרי" מלרנר מחזה על הרצח וסיבותיו, אך בסופו של דבר החליט התיאטרון שלא להפיק אותו. המחזה הועלה בהיילבורן, גרמניה (2000) ואחר כך בארצות הברית (2006) ועורר תגובות חריפות של גולשים באינטרנט, שלא צפו בו אך קראו עליו. גם מחזהוההודאה, שדן בגירוש ערבים מן הארץ ב-48', אמור היה לעלות בתיאטרון חיפה ואחר כך בתיאטרון "הקאמרי", אך שני התיאטרונים ביטלו את ההפקה.חבלי משיח שב והועלה ב-2007 בתיאטרוןJ  בוושינגטון בגרסה חדשה, שבה העלילה מתרחשת לאחר ההתנתקות מעזה, זכה לביקורות נלהבות ואף היה מועמד לפרס הלן הייס כמחזה הטוב ביותר. ב-2007 הועלה בתיאטרון Goldenthread בסן פרנסיסקו המחזהבנדיקטוס, המתרחש ערב התקפה אמריקנית על מתקני הגרעין באיראן. המחזה חייל שב הביתה, שתיאר את קורותיו של חייל שהיה מעורב ברצח פלסטינאים, הועלה בסן פרנסיסקו (2004) לאחר שהוצג בישראל ב"צוותא" (2003). 
המחזה הנאהבים והנעימים,שנכתב על פי סיפור של י' בשביס-זינגר בשיתוף עם ישראל זמיר,המגולל את סיפורם של שני תלמידי ישיבה שאינם מצליחים לממש את אהבתם האסורה, הועלה בוושינגטון (2004) לאחר בכורתו בישראל בתיאטרון "הבימה" (2003). אך בעוד שבחו"ל מועלים מחזות חדשים שלו, בישראל לא הוצג שום מחזה של לרנר בשנים 2007-2004. במקביל לכתיבת דרמה לתיאטרון עוסק לרנר בכתיבה לקולנוע ולטלוויזיה ומשמש כמרצה לכתיבת דרמה ב"סמינר הקיבוצים" ובאוניברסיטת תל אביב. יצר גם את קו 300, מיני-סדרה בת חמישה פרקים העוסקת בפרשת ההריגה של המחבלים שהשתלטו על אוטובוס קו 300 בידי השב"כ (1997), ואת המכון–סדרת דרמה בת שנים-עשר פרקים המתרחשת במכון לטיפול פסיכולוגי ומתמקדת במטפלים, משפחותיהם, מטופליהם, וביחסיהם עם מטופליהם(2001). ב-2008 הושלמו שני סרטים נוספים שכתב: אביב 1941 העוסק בקורותיה של משפחה יהודית המסתתרת מפני הנאצים בכפר בפולין, והסרט אלטלנה העוסק בפרשת אוניית הנשק של אצ"ל שהוטבעה על ידי כוחות צה"ל בפקודת בן-גוריון בעיצומה של מלחמת העצמאות. 
לרנר הוא מהמובילים ביצירת המחזאות התיעודית הישראלית וממובילי המגמה ליצירת מסורת של תיאטרון פוליטי רדיקלי בישראל. מחזותיו ותסריטיו מייצגים תופעה ייחודית בנוף האמנות הישראלי: דרמה חברתית פוליטית, בעידן שבו רוב היצירה התיאטרונית והקולנועית מתחברת אל הקונצנזוס הפוליטי ומתחמקת מלערער על הנחות היסוד שלו. 
References: 
גילולה, לאה."רצח רבין – ניסוי וטעייה: על 'רצח יצחק' מאת מוטי לרנר". במות ומסך 4. 2009. 43-28; קינר, גד. "'האשליה שניתן לגאול את העולם בכתיבה, היא מרכיב הכרחי בדחף לכתוב': על יצירת מוטי לרנר, עם פרסום הספר 'שבעה מחזות'". תיאטרון 26. 2009. 31-9. 
