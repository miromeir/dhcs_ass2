Name: דנון, אפרת
Birth Year: 1976
Birth Place: רמת השרון
Occupation: סופרת
Entry writer: אסתר אדיבי-שושן
Entry Value: 
נולדה ברמת השרון. למדה ספרות באוניברסיטת תלאביב וכתיבה ותסריטאותבבית הספר לאמנויות "קמרה אובסקורה". מתחילת שנות האלפיים גרה עם בןזוגה בלונדון, שם השלימה לימודי מגדר לתואר שני. התזה שלה עוסקת בייצוגים של זעם נשי בקולנוע הפופולרי האמריקני.  
ב-2004 יצא לאור קובץ הסיפורים שלה דג בבטן, בהוצאת הקיבוץ המאוחד. ב-2009 יצא לאור קובץ סיפורים נוסף פרי עטה,קרח. בשני קובצי הסיפורים בולטת העמדה הפמיניסטית. הדמויות המרכזיות בחלק ניכר מהסיפורים הן ילדות ונערות שחוות פגיעה ומבטאות זעם. דמויות האימהות דומיננטיות מול היעדר דמויות אב. הילדות והנערות סובלות מקיפאון רגשי המכניס אותן למצב של ייאוש וחוסר אונים, והן עושות שימוש באלימות בניסיון נואש להיחלץ ממצב זה.  ב-2012 יצא ספרה עץ, בית, טקס: סיפור בשלוש פעימות. 
זכתה בפרס נשיא המדינה ליצירת ביכורים לשנת 2005. באותה שנה הועלתה בתיאטרון "תמונע"  הצגה המבוססת על שלושה סיפורים מתוך דג בבטן בעיבוד ובבימוי של לילך דקל-אבנרי. שלושת הסיפורים הופכים בהצגה לסיפור מאבקה של סופרת צעירה במחסום יצירתי. במהלך הניסיונות  למצוא את הנושא לכתיבה היא חווה את זיכרונות ילדותה בצלה הכבד של דמות אמה. 
References: 
בלבן אברהם, "'עץ, בית, טקס': למה לחנוק את הצעקה". הארץ ספרים. 19.6.2012; עמית, גיש. "החמצה כפולה". הכיוון מזרח 11. 2006. 45-42; שחורי, דפנה. "גיבורות של סקרנות: ראיון עם אפרת דנון". מעריב תרבות ספרות. 12.6.2009.21-20.
