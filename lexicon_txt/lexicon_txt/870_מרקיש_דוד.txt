Name: מרקיש, דוד
Birth Year: 1938
Birth Place: מוסקבה
Occupation: סופר ומשורר בשפה הרוסית
Entry writer: יעל רובין-שנהר
Entry Value: 
נולד במוסקבה. עלה לישראל ב-1972, לאחר שהיה מסורב עלייה במשך כמה שנים. בילדותו הוגלה עם בני משפחתו לקזחסטן בעוון התנגדות למשטר. אביו, המשורר היידי הנודע פרץ מרקיש, הוצא להורג בגין "לאומנות יהודית" ב-1952. ב-1955, לאחר מותו של סטלין, זוכתה משפחתו והורשתה לשוב למוסקבה. עם שובם מהגלות תירגם מיידיש לרוסית את הפואמה "בן ארבעים", שכתב אביו סמוך למותו (התרגום פורסם בשנת 1968). למד במכון לספרות ע"ש גורקי במוסקבה וכן למד תסריטאות. עד גיל שלושים כתב בעיקר שירה. לאחר מכן דבק בפרוזה ובפובליציסטיקה. לאחר עלייתו לישראל עבד כעיתונאי בעיתון מעריב. בזמן כהונתה של ממשלת רבין השנייה שימש כיועצו של ראש הממשלה לענייני העלייה מברית המועצות לשעבר. לאחר רצחרבין החליט לפרוש מתפקידו. פירסם עד כה כשישה-עשר ספרים, כולם נכתבו ברוסית.   
ב-1975 פורסם בישראל ספרו ראשית(בתרגום יעקב שרת, עם עובד), הראשון מבין ספריו שתורגם לעברית. הרומןהיווה, כעבור שנים רבות, בסיס לתסריט הסרט מתנה לסטליןשהופק בקזחסטן ב-2008 בהשתתפותו של מרקיש כשחקן. בהמשך תורגמו עוד אחד-עשר מספריו לעברית. רבים מספריו הם רומנים היסטוריים שבכתיבתם שואב מרקיש את השראתו ממאורעות שונים ומשלב אותם בתוך יצירתו הספרותית. חלק מהרומנים הללו עוסקים בתקופות היסטוריות שונות: שלטון הצאר במאה השבע-עשרה (הליצנים, 1985), מאורעות מלחמת האזרחים בדרום-רוסיה בתחילת המאה העשרים (ראש החבורה, 1992) ועוד. ב-2010 ראה אור בעברית ספרו המלאך השחור,רומןהמספר את סיפור חייו של הסופר איסאק באבל. הוא נכתב בהשראת יומניו של הסופר הגדול ומהווה הומאז' לדמותו, וגם ניסיון לבירור שאלות של זהות, בראשן שאלת מקומו של הסופר היהודי בחברה הרוסית. עם צאתו לאור זכה הרומן לביקורות משבחות. 
נחשב לאחד מגדולי הסופרים כותבי הרוסית בדורנו. הביקורות הדגישו פעמים רבות את ייחודו, בין השאר בכך שאף שהוא אינו חי במרחב הרוסי, הוא בהחלט חלק ממנו מבחינה ספרותית, וגם בכך שהשפעותיה של הספרות הרוסית הקלאסית ניכרות ביצירתו. זכה פעמיים בפרס שנתי על כתיבת ספר הפרוזה הטוב ביותר ברוסיה, וכן בפרס ליגת הספרים הבריטית, בפרס הבינלאומי לספרות של אוקראינה ובפרס הבינלאומי הגיאורגי. גם בישראל זכה בפרסים רבים. בהם פרס אריה דולצ'ין. כמו כן זכה בפרס מעריב על כתיבתו הפובליציסטית. ספריו תורגמו לכמה שפות אירופיות. ב-2012 יצא לאור ברוסית הרומן טובפלייר, מותחן המתרחש בשנות השישים בבית מרפא לחולי שחפת בקווקז. 
References: 
בסקין, סיון. ״חיים שלא היו: המלאך השחור מאת דוד מרקיש, ביוגרפיה אפשרית דמיונית של יצחק באבל״.הארץספרים. 30.6.2010. 6; זמורה, ישראל. ״אמן עלילות". מאזנייםמ"ב(3). 1976. 229-228; רובינשטיין, נטליה. ״רומן קולוניאלי וצדודיות ספרותיות". מאזניים נ"ו (2). 1938. 52-51.
