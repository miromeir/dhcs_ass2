Name: פלג, ירון
Birth Year: 1959
Birth Place: חיפה
Occupation: חוקר
Entry writer: אלישע פורת
Entry Value: 
נולד בחיפה. ב-1985 נסע לבוסטון ולמד שם לתואר ראשון בקולנוע באמרסון קולג'. ב-1993 החל את לימודי התואר השני ותואר דוקטור בספרות עברית באוניברסיטת ברנדייס, ארצות הברית. עבודת הדוקטור שלו עסקה באוריינטליזם בספרות העברית בשנים 1880-1930. לימד באוניברסיטאות ברנדייס, פרינסטון וג'ורג' וושינגטון. ב-2012 הופקד על הקתדרה לספרות עברית מודרנית ע"ש קנדי-לי באוניברסיטת קיימברידג', אנגליה, שם הוא מלמד עד היום. 
מחקריו עוסקים בהיווצרות התרבות העברית המודרנית מסוף המאה התשע-עשרה ועד תחילת המאה העשרים ואחת, והוא מתבסס בהם על תיאוריות שונות של לאומיות ומגדר. בחיבורו הראשון, דרך גבר: הומואירוטיקה בספרות העברית בין השנים 2003-1887 (שופרא, 2003), בחן את היווצרותה של התרבות הציונית, ובעיקר את הבנייתה של גבריות עברית חדשה, בטקסטים ספרותיים המתארים את היחס להומוסקסואליות. בחיבורו על האוריינטליזם בתרבות הציונית, Orientalism and the Hebrew Imagination(2005), בחן את השינוי של הגישה היהודית המסורתית לארץ ישראל: ממקום קדוש למרחב יהודי פרוע שמהווה פתח להיווצרות של זהות יהודית חדשה. 
בספרו Israeli CultureBetween the Two Intifadas: A Brief Romanceבוחן פלג את האופן שבו עיצבו סופרים ישראלים שכתבו בראשית עידן הפוסט-ציונות את ההיסטוריה של המדינה. בשנים האחרונות הוא מקדיש את זמנו להוראה ולכתיבה שעניינן הניסיון ליצור גישה רב-תחומית לחקר ישראל, המשלבת דיסציפלינות שונות, כגון: תיאוריה ספרותית, לימודי מגדר, קולנוע, היסטוריה, אנתרופולוגיה ובלשנות. 
ערך שני ספרים: אנתולוגיה של מאמרי קולנועשערך עם מירי טלמון, Identities in Motion: Israeli Cinema Reader (2011), וספר ללימוד השפה העברית שערך עם ורדית רינגוולד, Brandeis Modern Hebrew Ivrit beheksher (2005). 
References: 
