Name: עמיאל, עירית
Birth Year: 1931
Birth Place: עיר צ'נסטוחובה, ושנות
Occupation: סופרת, משוררת ומתרגמת
Entry writer: אריאל שיטרית
Entry Value: 
נולדה בעיר צ'נסטוחובה, ושנות המלחמה הראשונות עברו עליה בגטו בעיר זו. לאחר מכן חיה בזהות שאולה בוורשה ובכפרים הסמוכים. ב-1947 עלתה ארצה במסגרת עלייה ב' מהמחנות בקפריסין. בארץ התגוררה תחילה בקיבוצים בית השיטה ופלמחים. למדה שפות, בלשנות וספרות במסגרות שונות, וסיימה ארבע שנות לימוד במגמה לתרגום במכללת "בית ברל". כותבת שירה ופרוזה בעברית ובפולנית ומתרגמת שירה ופרוזה מפולנית לעברית ומעברית לפולנית.
חברה באגודת המתרגמים בישראל ובהתאחדות הסופרים כותבי פולנית בישראל. בין תרגומיה לפולנית קובץ השירים אחרון מאת דן פגיס, שראה אור ב-2004, והמחזה אשכבה מאת חנוך לוין, בהזמנת התיאטרון "הקאמרי" (2009). מפולנית תירגמה יצירות מאת ה' גרינברג, ל' ליפסקי, ח' קראל, מ' הלאסקו וו' שימבורסקה, שראו אור בכתבי עת לספרות:מאזניים, עתון 77 ורב קול. 
ב-1994 ראה אור ספר שיריה העברי מבחן בשואה בהוצאת סער. מספריה בפולנית: לא הספקתי... (1998); צרובים (1999),שהיה מועמד לפרס היוקרתי NIKE ב-2000 וראה אור גם בעברית, בהונגרית ובאנגלית; לנשום עמוק (2002); וקובץ הסיפוריםנוף כפול(2009).  
References: 
