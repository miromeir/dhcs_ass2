Name: בן סעדיה, אודי
Birth Year: 1955
Birth Place: קיבוץ אשדות יעקב
Occupation: סופר ומחזאי
Entry writer: שירה סתיו
Entry Value: 
נולד בקיבוץ אשדות יעקב. למד בימוי באוניברסיטת תלאביב. מחזות פרי עטו הוצגו בפסטיבל לתיאטרון אחר בעכו, בתיאטרון "צוותא" וב"תמונע" בתל אביב. כתב בטור הסאטירי "בוקר טוב מעריב" וב"דעות חדשות", עמוד הפובליציסטיקה של העיתון חדשות. פירסם סיפורים קצרים במוספי הספרות של העיתונים ידיעות אחרונות,דבר, על המשמר ועוד. עבד בתפקיד ניהולי במסגרת "תוכנית קָרֵבלמעורבות בחינוך" וכשליח הסוכנות היהודית בניו ג'רזי, ארצות הברית. הקים וניהל את המחלקה החינוכית של  "האוזן השלישית", ספריית סרטי איכות חדשים וישנים. 
ספר הסיפורים שלו חג שמח אדון נחמיאסראה אור בהוצאת הקיבוץ המאוחד (1994).הסיפורים המקובצים בספר מתרחשים בקיבוץ, ובמרכזם עומד בדרך כלל גיבור אינדיווידואל שחריגותו מאיימת להפר את הסדר הקיים ושהדינמיקה בינו לבין החברה הקיבוצית מובילה לרוב לסוף טרגי.הסיפורים כתובים באיפוק וברגישות ומהווים מבט מלא ביקורת על חברה קולקטיבית שאינה מסוגלת לקבל את "האחר" שבה.
המחזה פוקס, שאותו כתב וביים, זכה לציון לשבח בפסטיבל עכו (1984). כתב וביים את ההצגות מלך הכפר(2002) ואשרי (תיאטרונטו, 2008). כמו כן כתב מחזות המבוססים על יצירות ספרותיות וביים אותם. בהם,איש הפלדה משכונת כצנלסון, הצגת יחיד בעקבות ספרו של אמיר גוטפרוינד שואה שלנו (זוכה פרס תיאטרונטו 2007 לעיבוד וכתיבה) וכלב חוצות, עיבוד ובימוי לרומן תמול שלשום מאת ש"י עגנון (2010).  
References: 
בלייר, אסנת. "בבואה מסויטת". מעריב ספרות ואמנות. 24.6.1994. 31;גורביץ', ניצה. "החיים כחג שחור". מאזניים ס"ט (2).1994. 48.‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬‬
