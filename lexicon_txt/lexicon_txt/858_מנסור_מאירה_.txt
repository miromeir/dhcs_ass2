Name: מנסור, מאירה 
Birth Year: 1955
Birth Place: דלה והתחנכה בירושלים
Occupation: משוררת
Entry writer: גלעד מאירי
Entry Value: 
נולדה, גדלה והתחנכה בירושלים. למדה בתיכונים "בית הכרם" ו"מסד". קיבלה תואר ראשון בחינוך (התמחות בספרות ובמקרא) בסמינר דוד ילין ותואר שני במסלול לכתיבה יצירתיתבאוניברסיטת בן-גוריון בנגב. מורה לספרות ולמקראב"תיכון ליד האוניברסיטה" בירושלים.
פרסומה הראשון היה במסגרת כיתת השירה של "הליקון", שירה חדשה 97 (1997). ספרה הראשון,בחומר הגמיש של המסטיק, ראה אור ב-2003 (הליקון). ספרה השני, אלגיה לנחש, ראה אור ב-2006. בכתיבתה היא מרבה לעסוק בנושאים מגדריים. אלה מעוצבים באמצעות תיאורים ארוטיים, מערכות יחסים זוגיות, גוף האישה ותהליכי התבגרות של ילדה ונערה. כך בשיר "ככהאניאוהבתאותך" מתוארת עמדה נשית ארוטית ולוחמנית: "אֱמֹרלִיבַּמֶּהכֹּחֲךָוַאֲסִירֵנּוּ/ בּוֹאאֵלַיבְּמִלִּיםוְאָבוֹאבִּירֵכַיִם" (בחומר הגמיש של המסטיק); או השיר "לוליטה" שמזדהה עם מצוקותיה של גיבורת ספרו של נבוקוב (אלגיה לנחש).
ההבדל בין שני ספריה ניכר ביחס למציאות: בבחומר הגמיש של המסטיקמוצגת עמדה של אמנות לשם אמנות ועיסוק נרקיסיסטי באני הנשי; ואילו באלגיה לנחשיש ייצוג לעמדות אלה, אך גם לאקטואליה, להיסטוריה, למרחב המקומי כמו ירושלים, עיר מגוריה של המחברת. לדוגמה: היבטים של הסכסוך הישראלי-פלסטיני כמו טרור פלסטיני, עוולות השליטה הישראלית ביהודה ובשומרון הבאות לידי ביטוי במחסומים ובהריסת בתים, וכמיהה לדו-קיום יהודי-ערבי; הרעב הגדול באירלנד במאה התשע-עשרה, המתואר דרך הזיכרון היהודי של גופות נשים עירומות הנערמות בשואה בשיר "מוזיאון הרעב"; האיידס באפריקה בשיר "נשאות המגיפה" ועוד. נושאים נוספים שבהם עוסקת שירתה: מיתולוגיה, הגות, טבע, מסעות וארס-פואטיקה. 
סגנונה לירי, פיגורטיבי. לשונה גבוהה, אף שאינה נמנעת משפה יומיומית. למעט כמה שירים בפרוזה באלגיה לנחש, אינה עושה שימוש במבנים פורמליים ובסדירות צלילית. 
References: 
בן, מנחם. "המורה שהפשיטה מלאך". זמן תל אביב. 30.1.2004. 56; שתל, שמואל."שווה כל רגע".עתון 77 291. יוני 2004. 6-7. 
