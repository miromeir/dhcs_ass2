Name: נשר, דורון
Birth Year: 1954
Birth Place: גדל ברעננה
Occupation: סופר, משורר, תסריטאי ובמאי
Entry writer: הדס שבת-נדיר
Entry Value: 
נולד וגדל ברעננה. בנו של השחקן מקסי נשר. בעת שירותו הצבאי היה חבר ב"להקת גיסות השריון". למד לתואר ראשון בפילוסופיה באוניברסיטת תלאביב. בשנים 2000-2006 שימש כשליח "הקרן הקיימת לישראל" באזור צפון-קליפורניה בארצות הברית, ושב לישראל ב-2010.
שיחק בסרטים ובסדרה קומית בטלוויזיה, השתתף והנחה תוכניות ברדיו ובטלוויזיה. ביים פרסומות, כתבות וסרטים. כמו כן כתב את התסריט לסרט הפולחן בלוז לחופש הגדול (1987).
הוציא ספר שירה אחד בשם גלידה בטעם מוות (ספרית פועלים, 1991), שבו יצק תכנים ילדיים לעולם המבוגרים. בדומה, בשני ספרי הילדים שכתב: סיפור מביצה (1991) ומתן צ'ק צ'ק (1991), עולמם של ילדים ועולמם של מבוגרים נשזרים זה בזה. גם ספר הפרוזה שכתב, אחד מרעננה (הקיבוץ המאוחד, 2001), עומד בסימן הזיקה בין עולם המבוגרים לעולם הילדים. במרכז הספר מעוצבת דמותו של ילד שגדל ברעננה בשנות השישים שאל עולמו חודרות חוויות של מבוגרים, כגון חוויות ממלחמת העולם השנייה. הילד "מתרגם"את האירועים הגדולים לשפה של שאלות ומעשים קטנים מוסריים,יומיומיים. ה"תרגום" מפרק את המטענים הדרמטיים הגלומים באירועים הגדולים ומקנה לסיפור גוון אנושי חם. ספריו כתובים היטב, קולחים ופשוטים. 
References: 
רוזנפלד, ברכה."ליריקן האבסורד".עתון 77 140. 1991. 14-15. 
