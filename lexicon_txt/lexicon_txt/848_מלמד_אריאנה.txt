Name: מלמד, אריאנה
Birth Year: 1958
Birth Place: רומניה וגדלה באשדוד
Occupation: סופרת, עיתונאית ומבקרת ספרות
Entry writer: אסנת אלדר
Entry Value: 
נולדה ברומניה וגדלה באשדוד. שימשה כמבקרת הספרות של עיתון חדשות מ-1988 ועד לסגירתו ב-1993. לאחר מכן כתבה טורים במקומונים כל העיר והעיר וכן בעיתון מעריב. כיום היא כותבת בעיתון ידיעות אחרונות ובאתר האינטרנט של "קבוצת ידיעות אחרונות"ynet. 
ב-1992 יצא ספרה הראשון,בית הספר לבאלט, בהוצאת זמורה-ביתן, וב-2001 יצא ספרה השני,חלודה ואבק כוכבים: רשימות קטנות על ספרים גדולים. בד בבד המשיכה לכתוב את טוריה בעיתונים שונים וכן פירסמה טורי אוכל בשם העט אנה וגנר. בנוסף ערכה את הספרים הבאים: איך פרוסט יכול לשנות את חייך מאת אלן דה בוטון (2001),חיי מלאך מאת גיל הראבן (2003) ומחתרת האושר מאת קובי מרנקו (2003).
כתיבתה העיתונאית היאתמציתית וממוקדת,מגלה קורטוב של ציניות והומור, אך משוקעות בה דעות מוצקות, הכוללות ביקורת מושחזת על תחלואיה של החברה הישראלית. היא מבטאת את דעתה בבהירות ובנחרצות ואינה נרתעת משחיטת פרות קדושות. בה בעת היא נוהגת לשבח ספרים וסופרים הנראים בעיניה ראויים וחשובים, מבלי להסתתר מאחורי ניסוחים דו-משמעיים.
בכתיבת ביקורת הספרות מגלה מלמדבקיאות בהיסטוריה התרבותית,העולמית והישראלית.  ספרה חלודה ואבק כוכבים מפנה זרקור למאה ושלושה ספרים הנחשבים כגדולי הספרים שנכתבו במאה העשרים. חשיבותו בכך שהוא מאפשר לקורא ספרות מתחיל, המגשש את דרכו בנבכי המצאי הספרותי הרחב, למקד את חיפושיו ובכך להעשיר את השכלתו הספרותית והתרבותית.
References: 
אלמוג, רות."שבועשלספרים: הספריםהטובים",הארץתרבותוספרות. 24.8.2001. 15; דולב, ערן."אוהבת ספרים".ידיעות אחרונותלשבת.6.7.2001. 28; סלע, אורי."המבקרתכמבוקרת".ידיעותאחרונותלשבת. 25.9.1992. 27.
