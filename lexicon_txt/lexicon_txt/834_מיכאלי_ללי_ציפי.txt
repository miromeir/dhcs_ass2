Name: מיכאלי, ללי ציפי
Birth Year: 1964
Birth Place: גיאורגיה
Occupation: משוררת ומתרגמת
Entry writer: בתיה שמעוני ויגאל שוורץ
Entry Value: 
נולדה בגיאורגיה. עלתה לארץ ב-1972. למדה ספרות משווה באוניברסיטת בר-אילן. כמו כן, למדה קריינות רדיו וטלוויזיה ב"אולפני גבע" ועבדה כמורה לעברית. מתרגמת מגיאורגית לעברית ופעילה בהפצתה של התרבות הגיאורגית בישראל.
שירים פרי עטה התפרסמו בבמות ספרותיות שונות, ובהן כתבי העת מאזניים,עתון 77,אפס שתיים, פסיפסומשיב הרוח. ספרה הראשון, שירי ללי, ראה אור ב-1990 בהוצאת עקד. ספר שיריה השני, צייר אותי בוערת, ראה אור ב-2008. שיריה מרבים לגעת במציאות אורבנית ויש בהם ביטוי מודע לקול נשי חושני, עכשווי וביקורתי. עוד ניכר בשירים השיח עם התרבות הגיאורגית ועם חוויית ההגירה ארצה מגיאורגיה. מרבה לשתף פעולה עם אמנים ומוזיקאים ופעילה במופעי שירה-פרפורמנס.
בשנת 2011 הוציאה לאור בהוצאה עצמית אסופה של שירת מחאה תחת הכותרת התנגדות,שכללה שירי משוררים ישראלים ושירים משירת העולם.
References: 
