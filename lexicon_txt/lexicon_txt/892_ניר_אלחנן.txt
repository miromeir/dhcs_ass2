Name: ניר, אלחנן
Birth Year: 1980
Birth Place: גדל בירושלים ומתגורר
Occupation: משורר, סופר, מבקר ועורך
Entry writer: גלעד מאירי
Entry Value: 
נולד וגדל בירושלים ומתגורר בהתנחלות אפרתה. למד בבית הספר היסודי "ת"ת מורשה" ובישיבת ירושלים לצעירים. קיבל תואר ראשון בתנ"ך ובתושב"ע ממכללת ליפשיץ. למד בישיבת מרכז הרב, בישיבת ההסדר מצפה רמון, בישיבת שיח יצחק ובישיבת המקובלים בית אל בירושלים. מייסד שותף וראש תוכנית "כנה" – קבוצת אנשי רוח ואמנים הלומדת יהדות במרכז שטיינזלץ בירושלים. מורה ללימודי יהדות ומנחה סדנאות לכתיבה יוצרת. מבקר בתחומי האמנות, היהדות וההגות במקור ראשון, בהארץ ובנקודה. ייסד וערך את עלון הצעירים עולם קטן(2005). מייסד ועורך הספרות של "מוסף שבת להגות וספרות" במקור ראשון. נשוי לשרה, בתם של הרב וחברהכנסת לשעבר בני אלון והסופרת אמונה אלון.
שייך לגל המשוררים האמוניים שהחלו ליצור בשנות התשעים של המאה העשרים. שיריו הראשונים התפרסמו לראשונה בנתיב (גיליון 59, יוני 1997), אך לא כונסו בספר ביכוריו, תחינהעל האינטימיות (הקיבוץ המאוחד, 2008). שירתו עוסקת בעיקר בנושאים הבאים: אמונה (כך בביטויי תפילה אישית וערעור על היחס המדכא במסורת כלפי נשים); אקטואליה (ההתנתקות מחבל עזה וגוש קטיף); ביוגרפיה (תיאור מערכות יחסים משפחתיות, כמו במחזור המסיים את הספר, "והיכן שאת", הנושא הספד לאמו, ובביטויי ארוטיקה במערכות היחסים עם האל ועם נשים). נושאים אלה מיוצגים באמצעות דיאלוג עם מקורות היהדות: התנ"ך, התלמוד, הפיוט, הקבלה ומשנתם של רבנים בניזמננו, ובהם "רֶבּ פנחס", המשורר פנחס שדה. הפואטיקה שלו לירית, פיגורטיבית, לרוב מופשטת, בעלת שפה גבוהה ומשלבת לעתים ארמית ועגה.סיפוריו הקצרים התפרסמו במבוע(2004) ובמקור ראשון (2003, 2006, 2008).
ערך את הספרים הבאים (גם כעורך-שותף): ספר ראובן בן יוסף(2002); בעט ברזלבציפורן שמיר(2004); על כפות המנעול(2004); מהודו ועד כאן(2006);רעיםהאהובים(2008) ועוד. 
ספרו תחינה על האינטימיות זכה בפרס ורטהיים לשירה מטעם אוניברסיטת בר-אילן (2008). 
References: 
הולנדר, אורי. "פרלודים, גם אני יהודי של תהלים-זאגר". הארץ תרבות וספרות. 3.7.2009. 2; קיציס, זאב. "פה, ממש ממול". מקור ראשון. 23.6.2006. 6. 
