Name: לב, יגאל
Birth Year: 1933
Death Year: 2001
Birth Place: קיבוץ גבעת השלושה
Occupation: סופר ועיתונאי
Entry writer: מתן חרמוני
Entry Value: 
נולד בקיבוץ גבעת השלושה והתחנך במוסדות החינוך של התנועה הקיבוצית. בנו של משורר היידיש אברהם לב. אחיו, משה, הוא חלל צה"ל. לאחר שהשתחרר מהשירות הצבאי, בו שירת כקצין בחילרגלים, החל את דרכו בעולם העיתונות. תחילה בלמרחב ולאחר מכן במעריב. ב-1973 זכה בפרס שווימר לעיתונות. כיהן כראש האיגוד של עיתונאי ישראל. 
ב-1964 פירסם את קובץ הסיפורים הראשון שלו, מעין רשימות מבית המשפט תחת הכותרת אדוני השופט (צד). הרומן הראשון פרי עטו,באלוהים, אמא, אני שונא את המלחמה,ראה אורב-1967(ביתן). הרומן הוא יצירה מהווי חיילים. לב משלב ברומן זה, שזכה בשעתו לקהל קוראים גדול מאוד, זיכרונות אישיים כמו גם הלך רוח כללי שנוצר סביב המלחמה ותוצאותיה. 
פירסם כשלושים רומנים וקובצי סיפורים. את רובם ניתן לשייך לתחום הספרות הפופולרית: רומנים שעיקרם הווי של חיילים, כגון רומן הבכורה שלו שנזכר לעיל, והרומן המלחמה אוהבת גברים צעירים(1972).כמו כן פירסם קובצי סיפורים ארוטיים למחצה, בהם גבר לעניין(1975)וסיכום ביניים(1991). חלק ניכר מהסיפורים שקובצו בספרים האלה הופיעו קודם מעל דפי העיתונים היומיים,כשהם מלווים באיורים של המאייר זאב. בראשית שנות התשעים פנה אל כתיבת רומני מתח וחיבר שורה של רבי-מכר, בהם:הסוכן(1991);הבוגד(1993);שתיקת הזמיר(1995). 
ברומן האחרון שלו, קדיש לאברהם, שראה אור בשנת מותו, התמודד עם קורות חייו של אביו, חבר קבוצת "יונג וילנה", שעמה נמנו שמרקה קצ'רג'ינסקי, לייזר וולף ואברהם סוצקבר. 
References: 
צור, יגאל. "הגיגים – על ספרו של יגאל לב 'סיכום ביניים'".על המשמר. 19.7.1991. 20; בן עזר, אהוד. "אווירה תל-אביבית – על ספרו של יגאל לב 'הפרח והסכין: סיפורים'".ידיעותאחרונותלשבת. 4.9.1992. 23. 
