Name: לשם, רון 
Birth Year: 1976
Birth Place: גבעתיים
Occupation: סופר
Entry writer: נעה ולדן
Entry Value: 
נולד בגבעתיים. את שירותו הצבאי עשה בחיל המודיעין. ב-1998 החל לעבוד כעיתונאי, תחילה בידיעות אחרונות ואחר כך במעריב. סיקר את אירועי אינתיפאדת אל-אקצה בסדרת כתבות שעוררה הדים רבים. 
פירסם שני ספרים. ספרו הראשון, אם יש גן עדן (זמורה-ביתן, 2005), עוסק בקבוצת חיילים השוהה במבצר הבופור בשנתו האחרונה של צה"ל בדרום-לבנון. הבסיס הצבאי המיתולוגי תואר ברומן כמרחב מסוגר ומנותק, שבו קבוצת חיילים מבודדת חיה במציאות גדושת ריטואלים בעלי היגיון פנימי ושפה ייחודית. הרומן משרטט תמונה אמינה ומעודכנת של הצבא הישראלי על סף נקודת מפנה חברתית-אידיאולוגית דרמטית. אם יש גן עדן זיכה את לשם ב-2006 בשני פרסים: פרס ספיר לספרות ופרס יצחק שדה לספרות צבאית. הוא גם עובד לסרט קולנוע בשם בופור, שזכה בפרס בפסטיבל ברלין ובמועמדות לפרס האוסקר בקטגוריית הסרט הזר. 
בספרו השני,מגילת זכויות הירח(2009), פנה לשם אל עולם שונה מאוד. כאן הוא בוחן את חייו של גבר איראני שעוזב את עירו הקטנה ועובר להתגורר בעיר הבירה, טהרן. גיבורהספר, קאמי, מגלה את חוויית החיים בלבה של חברה החיה תחת הגבלות דתיות ופוליטיות כבדות, ובה בעת נחשף אל עולם מחתרתי חילוני מודרני הצומח בה. 
References: 
בן-דב, ניצה. "ילדי הדמיון שלי: מציאות ובדיון ב'ימי צקלג' של ס' יזהר וב'אם יש גן עדן' של רון לשם". קשת החדשה 23. 2008. 132-139; פינקלמן, חיים. "אם יש גן עדן, הוא נמצא בלבנון ויש בו רק גברים". הארץ ספרים. 11.1.2006. 6.
