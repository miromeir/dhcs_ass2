Name: איתן, מרים 
Birth Year: 1935
Birth Place: זאגרב, קרואטיה, ועלתה
Occupation: משוררת, מתרגמת ועורכת
Entry writer: גלעד מאירי
Entry Value: 
נולדה בזאגרב, קרואטיה, ועלתה ארצה ב-1940. גדלה והתחנכה בתלאביב. למדה בבית הספר היסודי נסציונה וב"תיכון חדש״. למדה לתואר ראשון בספרות עברית ובספרות אנגלית באוניברסיטת תלאביב. עסקה בהוראה, בניהול ובפיקוח בחינוך העל-יסודי בירושלים. היתה מנהלת "בית עגנון" וחברה בוועד אגודת הסופרים בירושלים ובוועד איגוד כללי של סופרים בישראל.  
שירתה עוסקת במגוון נושאים רחב. רבים מהם מהדהדים את המציאות הישראלית והביוגרפית של המחברת, ואלה העיקריים: ארוס, מות בן הזוג, הסכסוך הישראלי-ערבי, מגדר, הורות, ירושלים, מתח עדתי וחילוני-דתי, תרבות פופולרית. מספריה: יסמין ובנזין(צ'ריקובר, 1983); צירופים(1984); חיוך הלביאה(1987); שנה(1990); רקבמקום של הגן, דיאלוג שירי ואלתורים על התנ"ך(1992, בהשתתפות אמירה הס ושמעון שלוש); תאנה על שן הסלע(1996).
הדיאלוג הבין-טקסטואלי בשירתה עשיר,מתפרש על פני דורות וסגנונות ומשלב גם שיח בין-תחומי עם המוזיקה הפופולרית, העממית והקלאסית, עם המיתולוגיה היוונית, עם המקורות היהודיים, עם שירה ופרוזה עבריות עכשוויות ועם יוצרים קלאסיים ופופולריים (למשל ברהמס, אום כולת'ום, אלביס פרסלי, פול סיימון), ועוד.   
הפואטיקה שלה תקשורתית ומשלבת את הלירי עם האנטי-לירי; שפת יומיום, סלנג ומותגים עם שפה גבוהה; טקסט נטול סדר פורמלי עם חריזה רזה בנוסח פזמונאי. 
תירגמה מאנגלית את שירי פלויד הורוביץ (2004) ומדנית את פיה טפדרופ (2005), וכן את הגותו של סרן קירקגור (1996, 2007, 2008). זכתה בפרס לספר ביכורים על שם רחל ומרדכי נוימן מבית הסופר בירושלים (1982), בפרס היצירה על שם ראש הממשלה לוי אשכול (1991)ובפרס טשרניחובסקי לתרגומי מופת על תרגום הכרך הראשון שלאו-אולקירקגור (1998).
References: 
דנה-פרוכטר, רחל. "שארית החיים". עתון 77 135־136. אפריל-מאי 1991. 8; מגד, איל. "הזמן או הגיל הם תירוץ מיותר". הארץ תרבות וספרות. 4.12.1987. ב'6; רפאל, שמואל. "מיפוי נופים פנימיים". עתון 77 51. מרס 1984. 49. 
