Name: ח'יר, נזיה
Birth Year: 1946
Death Year: 2008
Birth Place: דליית אל-כרמל
Occupation: עיתונאי ומשורר בשפה הערבית
Entry writer: חנה עמית-כוכבי
Entry Value: 
נולד בדליית אל-כרמל. בן למשפחה דרוזית. בוגר תיכון "טרה סנטה" בעכו. בעל תואר ראשון בשפה וספרות ערבית ותואר שני במדעי המדינהמאוניברסיטת חיפה (1972). פירסם עשרה ספרי שירה ופרוזה, וכתביו הופיעו בעיתונים אל-אנבאא, אל-אתתחאד, אאפאק ועוד. שיריו תורגמו לשפות שונות. זכה בפרס ראש הממשלה, בפרס הנשיא ובפרס יצירת המופת של קהיר (1998).
קובץ שיריו הראשון ראה אור ב-1969 בשם שירים קצרים (דאר אל-ג'ליל). ערך והגיש תוכנית ספרות ותרבות בטלוויזיה בערבית, היה מפקח במשרד החינוך ומרצה במכללת גורדון בחיפה, מזכ"ל התאחדות הסופרים הערבים בישראל ועורך ביטאונה הספרותי 48. לקט מתרגומי שיריו ראה אור בעברית ב-1989בשם מושב קבוע לחלום: שירים (מערבית: נעים עריידי, אנטון שמאס ורוג'ה תבור). כמו כן, ערך את הספר מפגש ועימות: ביצירה הערבית והעברית(1993), הכולל תרגומים של יצירות מערבית לעברית (בחלק הראשון) ומעברית לערבית (בחלק השני) ללא יצירות בשפת המקור. הספר הוא התוצר המסכם של עבודת "הפורום לסופרים יהודים וערבים", שנפגש בתחילת שנות התשעים של המאה הקודמת במטרה לטפח דו-שיח בין יוצרים יהודים וערבים בארץ.
שיריו כתובים במקצב ולעתים בחריזה. השירים עוסקים בזהותו המורכבת של האני הדובר ובשורשיו המשולבים כישראלי, ערבי, דרוזי, כפי שמשתמע בבירור בשירו "זהות", בתרגומו: "כַּאֲשֶׁראֲנִייָשֵׁןשַׁיָּיךְבְּשַׁיָּיכוּתִיהַיִּשְׂרְאֵלִית/ וּמִתְעוֹרֵרלְעִתִּיםבְּתוּגָתִיהַפָלַסְטִינִית/ בִּמְצוקָתִיהָעֲרָבִית/ וּבִמְבוּכָתִיהַדְּרוּזִית/ אָזמַהתִּרְצוּשֶׁאוֹמַר/ שֶׁכָּלאֵלֶּהזֶהוּתִיהֵם?" (מתוך מפגש ועימות, 1993). בשיר אחר הוא מבכה את הגבולות ואת המחסומים בין ארצות ה"מזרח" הקשורות זו בזו: "דְּבַרמָהמְקַשֵּׁרבֵּינֵינוּ/ אוֹתוֹקָשֶׁהלְהַגְדִּיר/ אֲפוּפִיםבְּרֶגֶשׁחַמְסִינִים" (שם). משורות אלה, כמו גם משירים אחרים פרי עטו ומפעילותו ב"פורום לסופרים יהודים וערבים", עולה רצונו בשוויון בין ערבים ויהודים ובדו-שיח אמיתי בין יוצרים הכותבים מתוך התרבויות השונות.  
References: 
עמית-כוכבי, חנה. "הזר ואולי המשתייך – קריאה ב'מושב קבוע לחלום'". בטאון למורה לערבית 11. 1992. 113-111.
