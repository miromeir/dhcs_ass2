Name: לב, רישרד
Birth Year: 1931
Birth Place: קראקוב למשפחה יהודית
Occupation: עורך, מבקר וחוקר ספרות
Entry writer: מתן חרמוני
Entry Value: 
נולד בקראקוב למשפחה יהודית מתבוללת. עם פרוץ מלחמת העולם השנייה הגיע דרך לבוב לסיביר, ובהמשך לאסיה התיכונה. ב-1946 חזר לקראקוב, סיים לימודים תיכוניים והמשיך בלימודי היסטוריה. ב-1950 נסע לפריז ולמד בסורבון עד1952. באותה השנה עלה לישראל. שירת בצה"ל והשתתף במלחמות ישראל. עבד כסטטיסטיקאי וכלכלן, ובמשך שנתיים כביבליוגרף בבית אריאלה. בשנים 1985-1981 השלים לימודים באוניברסיטת תל אביב, בהיסטוריה של רוסיה ובהיסטוריוגרפיה כללית. 
החל לפרסם ב-1953 בעיתון נוביני, ועבודתו הראשונה היתה ביקורת על ספרו הפוליטי של צ' מילוש (The Captive Mind). מאז המשיך לכתוב ביקורות ומאמרים בתחום הספרות הפולנית, העברית והרוסית, סקירות בתחום ההיסטוריה של הספרות והספרנות, שראו אור בכתבי העת הפולניים בארץ, אך גם במבואות ובמוסף הספרות של על המשמר. בהמשך עסק ברישום ובמיון של תרגומי יצירות ספרות פולניות לעברית,תוך ציון השפעות של סופרים פולנים על הספרות העברית. בחן את תופעתהסופרים הישראלים הכותבים בפולנית, שעד אז טרם נבחנה, ועסק גם במקומם של היהודים בספרות הפולנית, הן ככותבים והן כמושאי הכתיבה הספרותית. מ-1959 החל לפרסם בפולין עיבודים ביבליוגרפיים של תרגומי ספרות פולנית לעברית, לעתים בשם העט לאון ר' סאבין. מאמריו בנושאים אלה הופיעו גם בלונדון ובפריז. 
מאמריו בנושאים ספרותיים מופיעים בכתבי עת ספרותיים נחשבים בפולין. בשנים 1993-1992 פירסם גם בעתון 77 וב-1998 במאזניים. מ-1990 עומד בראש התאחדות הסופרים כותבי הפולנית בישראל. משמש גם כעורך וכמנהל של כתב העת קונטורי, ובמסגרת זו יזם הוצאת סדרה של ספרים דו-לשוניים בפולנית ובעברית, של סופרים פולנים ועבריים.
 החל מ-1987 הוא חבר בסניף הישראלי של איגוד הסופרים הבינלאומי. החל מ-1997 חבר באגודה הישראלית ללימודים סלאביים ומזרח-אירופיים, ומ-2007 חבר בסניף של האקדמיה הפולנית הפילולוגית. ב-1999 זכה במדליה מטעם הרפובליקה הפולנית.
References: 
