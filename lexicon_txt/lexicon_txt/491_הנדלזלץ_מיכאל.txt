Name: הנדלזלץ, מיכאל
Birth Year: 1950
Birth Place: וורשה, פולין
Occupation: עורך, מתרגם ומבקר תיאטרון
Entry writer: תמר סתר
Entry Value: 
נולד בוורשה, פולין. עלה לישראל ב-1957. ב-1969 החל לכתוב ביקורות תיאטרון בעיתון למרחב. שירת ב"גלי צה"ל" במשך עשר שנים בתפקידי הפקה, עריכה, שידור וביקורת תיאטרון. בעל תואר ראשון בתיאטרון ובתורת הספרות הכללית מאוניברסיטת תל אביב. מ-1975 משמשכמבקרהתיאטרוןשלעיתוןהארץ. היההעורךהראשוןשלמוסףהספריםשלהעיתון. זוכה פרס סוקולוב לעיתונאות.
פירסם ארבעה ספרים של לקט טוריו שפורסמו במוסף "ספרים" של הארץ כשהיה עורכו: ספר (שוקן, 1997), שתורגם לצרפתית; עוד ספר (2000); ספר הספרים הזמני (2004);והספר האחרון מסוגו (2006). טוריו מתאפיינים בלשון שנונה ובידע רב בנושאי תרבות וספרות והם בוחנים את פעולת הקריאה. כתיבתו אישית ושוטפת. בביקורתו על ספר הספרים הזמני ב-2004כתב יורם מלצר כי: "ספרים הם כוח חיים, והנדלזלץ מחובר אליהם באורח אורגני. הספר הפרטי שלו הוא כמוסה מרוכזת של אהבה".
פירסם ספר על חנוך לוין בשם חנוך לוין על-פי דרכו (2001), ובו כינס את ביקורות התיאטרון שכתב על חנוך לוין. בנוסף לתרגומיו לסיפורי שרלוק הולמס כתב ספר שעוסק בסוגיות שונות הקשורות לבלש המפורסם, בשם שרלוק הולמס: תעלומת הבלש בן האלמוות (2006). בספר זה הוא מגיש סקירה בסיסית של הקורפוס הקונן-דוילי לצד התחקות אחר כתיבת הסיפורים השונים של הבלש. תירגם ספרים מאנגלית ומפולנית, בהם ספרים של אוסקר ויילד ולשק קולקובסקי.
References: 
דיקמן, עמינדב. "יומנו של חוטא מאושר". מאזנייםע"ה (2). פברואר 2001. 60; מלצר, יורם. "אהבת ספרים". מעריב ספרות וספרים. 13.2.2004. 24; סומק, רוני. "לנופף ביד אוהבת לאוניות הספרים". עתון77 288. מרס 2004. 9.
