Name: נטע, ישראל
Birth Year: 1956
Birth Place: קיבוץ בארי, התחנך
Occupation: משורר
Entry writer: אלישע פורת
Entry Value: 
נולד בקיבוץ בארי, התחנך בו וסיים שם את בית הספר התיכון. עסק בגידול פרחים ובפרדסנות. מ-1990 ועד 2004 ניהל את מחלקת ההדפסה במפעל דפוס בארי. ב-1988 יצא ללימודים באוניברסיטת בן-גוריון והשלים תואר ראשון בחוגים מקרא ולשון. ב-2007 סיים תואר שני בחוג למקרא של אוניברסיטת תלאביב, ולמד גם לימודי יהדות במכון הרטמן בירושלים. 
החל לפרסם שירים בראשית שנות השמונים, בכתבי העת של התנועה הקיבוצית שדמות ומבפנים. שיריו מתייחדים בגישה קרובה ומלאה ידע לטבע של הנגב המערבי, בהמנונות רעננים לחוויות האדם בתוך נופו ובראשוניות צבעונית של הצומח והחי. יצירתו מציעה לקורא שילוב מרתק בין שירת טבע אקסטטית לעמדה מתבוננת הגותית בעולם התופעות. בשיריו המאוחרים הוא משלב ביטויים ואזכורים שונים מהטקסטים העבריים, מהמקרא ועד לשירה העברית החדשה.
ספר שיריו הראשון,צפון דרום מערב, יצא לאור ב-2006 בהוצאת כרמל. הספר זיכה אותו בפרס לשירה על שם יהודה עמיחי (2007). מפרסם משיריו בכתבי העת הספרותיים שבו, קשת החדשה ואחרים. ב-2011 יצא ספרו השיר על הארץ.
References: 
הולנדר, אורי. "הפרטיטורה של הבוקר". הארץ תרבות וספרות. 27.4.2007; שוייצר,ארז. "אוצרות הטבע". הארץ ספרים. 2.11.2011. 
