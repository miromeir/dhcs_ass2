Name: יניב, ניר
Birth Year: 1972
Birth Place: ירושלים וגדל בקריות
Occupation: סופר ועורך
Entry writer: אמנון ז'קונט
Entry Value: 
נולד בירושלים וגדל בקריות. ייסד את כתב העת של האגודה הישראלית למדע בדיוני ופנטזיה המימד העשירי,שאותו ערך בשנים 2007-2000. מ-2007 עורך את חלומות באספמיה, כתב עת למדע בדיוני ופנטזיה שנודע בבמה הרחבה שנתן לסיפורי מדע בדיוני ופנטזיה בעברית,וכן באיכותו הגבוהה. יניב הוא גם מוזיקאי, מתכנת מחשבים ועיתונאי. בעל קו עריכתי סמכותי, שעיצב במידה רבה את האתוס של ספרות המדע הבדיוני והפנטזיה הנכתבת בישראל. כך, למשל,הכתיבה הביקורת הקטלנית שלו על סיפוריו של חנן קוגל את היחס השלילי הרווח ביחס למכלול יצירתו של סופר זה.
חלק ניכר מיצירתו עומד בחותם המודוס הקומי. מוטיבים בולטים ביצירתו הם האהבה למוזיקה ושילוב בין מוזיקה ובין מדע בדיוני. אחד מסיפוריו הידועים יותר, "3:23",עוסק בטרק מתוך דיסק המחזיר את השומע שלוש דקות ועשרים ושלוש שניות אחורה בזמן בכל פעם שבה הוא מנוגן.
פירסם שלושה ספרים בעברית:כתוב כשד משחת (אודיסיאה, 2006), אוסף סיפורי מדע בדיוני-פנטזיה קצרים; רצח בדיוני (2008, עם לביא תדהר, יצא לאור גם באנגלית),תעלומת רצח המתרחשת בכנס של מדע בדיוני;ימי תל אביב האחרונים (2010, עם לביא תדהר, יצא לאור לראשונה באנגלית), תיאור דיסטופי של הרס העיר תלאביב על ידי חייזרים.
References: 
