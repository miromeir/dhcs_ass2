Name: ברוך, מירי
Birth Year: 1944
Birth Place: גדלה בירושלים
Occupation: חוקרת ועורכת
Entry writer: מאירה טורצקי
Entry Value: 
נולדה וגדלה בירושלים. סיימה תואר ראשון בספרות עברית ובפילוסופיה באוניברסיטת תלאביב,ותואר שני בספרות כללית באוניברסיטת בר-אילן. בריאיון בעיתון דבר היא מספרת שפנתה ללאה גולדברג וביקשה לכתוב אצלה עבודת מוסמך בספרות ילדים, אבל גולדברג השיבה לה כי האוניברסיטה עדיין אינה בשלה לקבל עבודת מחקר בתחום זה. את עבודת הדוקטור שלה, שנושאה שירתו של נתן זך, כתבה בהנחיית הפרופסור ארנולד באנד באוניברסיטת UCLA. בראשית דרכה התמקדה בחקר שירה למבוגרים, ובשנות השבעים ראו אורספריה עיונים בשירת דליה רביקוביץ (1974) והרומנטיקן המר: עיון בשירת נתן זך(1979). 
בראשית שנות השמונים פנתה לתחום שהיתה עתידה להתמחות בו: ספרות ילדים. מ-1989 היא מרצה במכללת לוינסקי לחינוך, והיום היא ראש החוג לספרות ילדים במכללה. במשך שנים רבות לימדה גם בבית הספר לחינוך של האוניברסיטה העברית בירושלים. בכל דרכה המקצועית נמזגו יחד העניין שלה בספרות ובחינוך.מושאי מחקריה מגוּונים: ספרות לפעוטות, ספרות למתבגרים, שירה, פרוזה ועוד. עניין מיוחד יש לה בסוגיות ז'אנריות. 
מחקריה בתחום ספרות הילדים נחלקים לשניים: חלקם עומדים בסימנם של כלי המחקר המקובלים בחקר הספרות, וחלקם עומדים בסימנה של אוריינטציה פסיכולוגית חינוכית. נוסף על המחקרים העיוניים כתבה ספרי הדרכה לגננות ולמורים, שבהם הציעה דרכי הוראה ופירוש. 
ערכה מספר רב של אנתולוגיות – הן כאלה המיועדות לקהל הרחב (סדרת הספרים גן שלנו, סיפור לכל יום– 365 סיפורים ב-12 כרכים, ועוד), הן כאלה המיועדות להוראה בבתי הספר (סדרת מיתרים, לאהוב– אנתולוגיה לחטיבת הביניים ולחטיבה העליונה, ועוד). בזכות התפוצה הרחבה של אנתולוגיות אלהיש לה השפעה גדולה על תפריט הקריאה של ילדי ישראל. יש שמותחים עליה ביקורת וטוענים כי האנתולוגיות שהיא עורכת אינן כוללות ספרות יפה ראויה לשמה, משום שהיא מתחשבת מדי בטעמם של הקוראים, הנוטים לספרות נוחה לקריאה.
ברוך משפיעה על ספרות הילדים בישראל גם בערוצים אחרים. היא משמשת לקטורית בהוצאות שונות; מ-1984 היא נשיאת הסניף הישראלי של ארגון IBBY, הארגון הבינלאומי לספרות ילדים מטעם אונסק"ו; משתתפת בוועדות רבות שעוסקות בקביעת מדיניות קריאה ובדרכים לעידוד קריאה; משתתפת בוועדות שיפוט רבות, בהן צוות השיפוט של פרס זאב לספרות ילדים, פרס לוין קיפניס, פרס פניה ברגשטיין, פרס הספריות הציבוריות,ועוד.
References: 
גילולה, דבורה. "שירה לילדים". על המשמר. 14 במרס 1986. 16; ויסמן, ענת. "מה בין אתא לליווייס". דבר. 19 באפריל 1991. 16; מלמד, אריאנה. "כותבים על עצמם". חדשות מוסף. 17 באוגוסט 1990. 35.
