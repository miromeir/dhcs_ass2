Name: וולפסון, עדי
Birth Year: 1971
Birth Place: דל והתחנך בערד
Occupation: משורר
Entry writer: גלעד מאירי
Entry Value: 
נולד, גדל והתחנך בערד. תואר ראשון, תואר שני ותואר דוקטור עשה במחלקה להנדסה כימית באוניברסיטת בן-גוריוןבנגב. הוא ראש המחלקה להנדסה כימית במכללה האקדמית להנדסה סמי שמעון, קמפוס בארשבע. עוסק במחקר בנושא הכימיה הירוקה, פעיל ומוביל את ההטמעה של תרבות הסביבה בחינוך, בקהילה, בתעשייה ובקרב מקבלי ההחלטות. בעל טור קבוע בענייני הסביבה, בעבר ב-nrgוכיום ב-ynet. 
שיריו התפרסמו לראשונהבעתון 77(גיליון 174, יולי 1994): "ניסיון", "מבול", "בראשית", "תהום". שלושת האחרונים פורסמו בספרו הראשון, שירים בארבעה ממדים (חלונות, 1997). נושאי שירתו אופייניים לשירה הלירית: אהבה, ילדות, אבהות, נוף, הגות וארס-פואטיקה. מוטיב ייחודי לשירתו הוא שילוב מטפורי של ז'רגון המדעים המדויקים בדיון על נושאים אלה. הז'רגון המדעי בא לידי ביטוי הן בהקשרים קרובים, למשל רפואיים, כמו לידת ילד, והן ברחוקים, למשל ארוטיים וקיומיים. כך, שורות הפתיחה בשיר "פרפר": "טְבִיעוֹת הַצֹּפֶן הַגֶּנֶטִי/ רְשׁוּמוֹת בְּגוּפֵנוּ/ כְּקַעֲקוּעַ" (בגוף אחד, 2000). יש לציין שהשיר לקוח ממחזור ארוך המכונה "תאומים" והמתאר את מערכת היחסים הפיזית, הביוגרפית והמיתית בין הדובר לאחיו התאום. ולכן יש להבין את הקעקוע הגנטי בהקשר מורכב – פלאי(כמעט מיסטי), מדעי, פואטי (רישום צופן)– של דמיון חיצוני בין תאומים. דוגמה אחרת היא מיזוג שדות סמנטיים מנוגדים לכאורה, של מדע ואהבה, כמו למשל בית זה בשיר "סוֹף עוֹנָה": "בַּמַּעְבָּדָה שֶׁלִּי/ מוּלֶקוּלוֹת עוֹשׂוֹת/ אַהֲבָה/ וְאֶלֶקְטְרוֹנִים מִזְדַּוְּגִים" (שם). אמנות השיר שלו מאופיינת בפיגורטיביות, בלשון דיבור, בנטייה לצורות פתוחות ובהיעדר סדירות מצלולית. 
זכה בפרס הקרן על שם רון אדלר מטעם אוניברסיטת חיפה (1999) ובפרס לפרסום ספר שירה בסדרת "מפתנים" מטעם המחלקה לספרות עברית באוניברסיטת בן-גוריון (1999). 
References: 
ברונו בסקי, יורם [רשת, יוחנן]. "שירה: שבוע של ספרים". הארץ תרבות וספרות. 11.7.1997. ד'2.
