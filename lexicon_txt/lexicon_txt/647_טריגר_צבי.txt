Name: טריגר, צבי
Birth Year: 1972
Birth Place: חולון
Occupation: סופר
Entry writer: נעמי ברנשטיין
Entry Value: 
נולד בחולון. למד משפטים באוניברסיטת תל אביב. למד גם כתיבה דרמטית ודרמטורגיה באוניברסיטת תל אביב, וערך את הקברט למה שיזכירו את שמי? שהוקדש ליצירתו של ברטולט ברכט. ב-1999 החל את לימודיו באוניברסיטת ניו יורק, שם השלים תואר שני ותואר דוקטור במשפטים. מפרסם טורי דעות וביקורת ספרות בעיתונות. מרצה בבית הספר למשפטים של המכללה למִנהל ובפקולטה למשפטים באוניברסיטת תלאביב. מפרסם רשימות באתר האינטרנט שלו, אוטוביוגרפיות.
פרסומו הספרותי הראשון הוא הסיפור "בדיקת ראייה" שראה אור בעיתון הזמן הוורוד (1998). לאחר שובו ארצה מניויורק ראה אור רומן הביכורים שלו, מקרה של אזעקת אמת(חרגול, 2005). הרומן מגולל את קורותיו של סטודנט לתרגום בניויורק, שנע בזמן ובמרחב הגיאוגרפי והנפשי בין האהוב שהשאיר מאחור בישראל לאהוב בניו יורק שאינו מחזיר לו אהבה. הטלטלה הנפשית מוצאת ביטוי פיזי כאשר הוא מגלה, לתדהמתו, שהוא מתחיל להפוך לאישה. כל זאת בצל ה-11 בספטמבר וקריסת מגדלי התאומים. 
פירסם סיפורים בכתב העת מסמרים. הראשון, "מוחק המילים" (גיליון 1, מרס 2006), מתאר מפגש בין המספר, סופר שזה עתה הוציא ספר, ובין חיים טבת, מעריץ שמתגלה כסופר שמוחק באופן שיטתי כל סיפור שהוא כותב. טבת הוא דמות שמופיעה גם בחלק מסיפוריו האחרים. עוד ראו אור במסמרים שלושה חלקי הטרילוגיה "האוטוביוגרפיה של כל אחד" (גיליון 2, מאי 2006; גיליון 4, דצמבר 2006; גיליון 5, אפריל 2007). סיפורו "איש עם שרשרת" ראה אור באנתולוגיהכשמדלין סטו בוכה: סיפורים קצרים על קולנוע (2007).
כתב עם עמליה רוזנבלום את הספרללא מילים: התרבות הישראלית בראי השפה (2007),המתאר שינויים ומגמות בחברה הישראלית באמצעות מעקב אחר העברית העכשווית.
References: 
נאור-פרלמן, סיגל. "מה שישראלים עושים בלשון". הארץ ספרים. 30.5.2007. 12; שכנר, תומר. "כוחן המדכא של הגדרות". הארץ ספרים. 1.6.2005. 6.
