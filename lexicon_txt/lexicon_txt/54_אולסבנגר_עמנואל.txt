Name: אולסבנגר, עמנואל
Birth Year: 1888
Death Year: 1961
Birth Place: 
Occupation: משורר, חוקר פולקלור ומתרגם נולד בגרייבה, פולין, ולמד באוניברסיטאות קניגסברג וברן. מנעוריו היה פעיל בתנועה הציונית ונשלח מטעם קרן היסוד לארצות רבות. עלה ארצה ב-1933 והתיישב בירושלים. לאחר קום המדינה נטל חלק נכבד בהעלאת יהודי הודו ארצה. פירסם מאמרים וספרים בחקר הפולקלור היהודי בשפות שונות. נמנה עם תומכיה הנלהבים של לשון אספרנטו ככלי לקידום ההבנה והשלום בין העמים וכתב שירים בלשון זו. בעברית כתב את הפואמה "בין אדם לקונו" (יבנה, 1943).
Entry writer: דורון ב' כהן
Entry Value: 
אולסבנגר זכור במיוחד בזכות תרגומיו החלוציים מכמה לשונות. הוא היה המתרגם הראשון, ושנים רבות היחיד, שתירגם ספר מיפנית לעברית: מוּקַשִי בַּנַשִי – סיפורים מימי קדם(1944, הדפסה שנייה 1959). היה מחלוצי התרגום מסנסקריט לעברית. תירגם את יצירת המופת של התרבות ההודית בהגודגיטה: שירת המבורך (1956, עם הקדמה מאת מרטין בובר), וכן את הכרך משירת הודו: הגות ושירה (1960). תירגם גם יצירות מופת מהספרות האיטלקית, הספרדית והגרמנית, בהן יצירותיו של דנטה אליגיירי הקומדיה האלוהית (שלושה כרכים, 1944 עד 1957) וחיים חדשים (1959); דקמרון: ספר עשרת הימים של ג'ובאני בוקצ'יו (1947); פלטרו ואני של חואן רמון חימנז (1956);לב הפטדה: כוחה של אהבהשל סלוודור דה מדריאגה (1948, 1956);משירי גתה(1943, 1950) ועוד. רוב ספרי תרגומיו קשים להשגה, ולחלקם נכתבו בינתיים תרגומים חדשים, אבל הוא ראוי להיזכר בזכות עבודתו החלוצית והקפדנית, שהביאה אל העברית מגוון רחב של יצירות מופת מספרות העולם.
References: 
שזר, זלמן. אור אישים א'. ירושלים: הספרייה הציונית. 1964. 131-128; כהן, דורון ב'. יש לך משהו לקרוא? ביקורות ומאמרים על ספרים וסופרים. ירושלים: כרמל. 2003. 93-91.
