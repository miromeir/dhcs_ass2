Name: ברודסקי, עדה
Birth Year: 1924
Death Year: 2011
Birth Place: פרנקפורט על האודר,
Occupation: עורכת, מתרגמת וחוקרת ספרות
Entry writer: סבטלנה נטקוביץ'
Entry Value: 
נולדה בפרנקפורט על האודר, בתו של הרופא הרמן נוימרק, אחותו של נגן הצ'מבלו אלדד נוימרק. עלתה ארצה ב-1938 במסגרת ה"קינדר טרנספורט". למדה בכפר הנוער בן-שמן ולאחר מלחמת השחרור באקדמיה למוזיקה ולמחול בירושלים. את בעלה, דוד ברודסקי, הכירה כשלימדה עברית במחנה המעצר בקפריסין. במשך שנים ארוכות עבדה כעורכת ב"קול המוסיקה" ובין השאר ערכה סדרות מופת על חייהם של מלחינים. 
עבודתה התפלגה לשני ערוצים: כתיבה, עריכה ותרגום של ספרים המוקדשים למחקר ולפופולריזציה של המוזיקה הקלאסית, ומפעל התרגום והמחקר של יצירתו של ריינר מריה רילקה. בשדה הפעילות המוזיקלית כתבה מדריכי לימוד לנגינה בגיטרה, ערכה אנתולוגיות של תווים, תירגמה טקסטים של לידים וליברטו לאופרות ולמוזיקה הקאמרית. כמו כן, תירגמה חיבורים במוזיקולוגיה וערכה, עם שלמה הד,את הקובץ אנקדוטותמוסיקליות (1995).
ברודסקי היא המתרגמת המרכזית של כתבי ריינר מריה רילקה לעברית. היא ערכה ותירגמה את קובצי שירתו: אלגיות דואינו, סונטים אל אורפאוס (1998) ונטוש על הרי לבבי (1999), כמו גם את יצירות הפרוזה שלו ואת מכתביו: סיפורים ראשונים (2000);רשימותיו של מלטה לאורידס בריגה (2002);מכתבים אל משורר צעיר (2004); קיץ 1926: חליפת מכתבים (2004). המונוגרפיה שלה על חייו ויצירתו,ריינר מריה רילקה – דרכו של המשורר (1994), יצאה במהדורה חוזרת ב-2011. ב-1995 הוציאה עם אחיה דיסק,ובו הם מספרים בגרמנית על ילדותם ועל חינוכם המוזיקלי בגרמניה ההיטלראית. ב-1994 זכתה במדליית גתה על תרומתה להפצת התרבות הגרמנית.
References: 
שפירא, אבנר. "מתה המתרגמת ועורכת המוזיקה עדה ברודסקי בגיל 86".הארץ. 14.4.2011; 
Staas, Christian. "Letzte Zuflucht". Zeit Online. 19.2.2009.
