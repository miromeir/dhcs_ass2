Name: וינשטוק, יאיר
Birth Year: 1959
Birth Place: ירושלים למשפחה מחסידות
Occupation: סופר ועיתונאי
Entry writer: נקודא זינגר
Entry Value: 
נולד בירושלים למשפחה מחסידות ללוב. אמו היא המשוררת שפרה וינשטוק אשכול. כותב בעברית וביידיש. פירסם עד כה שמונה ספרי מתח (בשם העט מ' ארבל) ושתי סדרות של ספרים חינוכיים.  
ספרו הראשון, קשר גורדי(אור-זהב, 1995), הוא מותחן רחב יריעה המתפרש על פני כמאה שנים, והוא עוקב אחר קורותיו של גיבור הסיפור השזורות בקורותיו של העם היהודי במאה העשרים. חייה של הקהילה היהודית בקראקוב טרם מלחמת העולם השנייה, מחנה ההשמדה מיידנק, ההתיישבות העובדת בארץ ישראל, מלחמות ישראל ואירועים מרכזיים אחרים בחיי האומה – מתפקדים כאן כחלק פעיל ומשמעותי בהתרחשות העלילתית. 
גם בספרי המתח האחרים שלו הוא עושה שימוש מושכל במאורעות היסטוריים ואקטואליים. מרבית ספריו התפרסמו תחילה כסיפור בהמשכים בעיתונים כל השבוע והמשפחה. ספרו האחרון עד כה, הצתה מאוחרת,התפרסם ב-2010. חלק מספריו מתורגמים ליידיש, לאנגלית ולצרפתית והם רבי-מכר,בעיקר בעולם החרדי.
וינשטוק כותב גם סיפורים חינוכיים לילדים, העוסקים במעשי חכמים וצדיקים ומכילים מוסר השכל בעל אופי דתי וערכי. מספריו מסוג זה:סיפור לשבת ולכל עת (1998) וסיפור לחג(2001). 
References: 
