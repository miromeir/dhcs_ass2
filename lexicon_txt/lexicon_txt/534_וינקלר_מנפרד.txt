Name: וינקלר, מנפרד
Birth Year: 1922
Birth Place: פוטילה, מחוז בוקובינה,
Occupation: משורר ומתרגם
Entry writer: אלישע פורת
Entry Value: 
נולד בפוטילה, מחוז בוקובינה, רומניה, למשפחה מתבוללת שדיברו וקראו בה גרמנית, אך שפת הלימודים בביתהספר היתה רומנית.לא קיבל חינוך יהודי. בגיל שלוש-עשרה החל לכתוב שירים בשפה הגרמנית. ב-1936 יצא לצ'רנוביץ, שם סיים את לימודי הבגרות בקיץ 1941. בזמן הכיבוש הנאצי גורש על ידי הרשויות הרומניות, ובתום מלחמת העולם השנייההחליט לעלות ארצה. ב-1948 הצטרף לתנועת הנוער הציונית"דרור" ברומניה, שבמסגרתה יצא להכשרה חקלאית. ניסיונותיו לקבל היתר עלייה לא צלחו, כי התנועה הציונית הוצאה מחוץ לחוק ב-1949. בזמן שהותו ברומניה פירסם שלושה ספרי שירה בגרמנית. 
בתחילת 1959עלה ארצה, החל ללמוד עברית ותוך זמן קצר רכש בה שליטה נרחבת. התקבל לאוניברסיטה העברית בירושלים כסטודנט בחוגים לספרות עברית וספרות יידיש, וב-1963 סיים את לימודי התואר הראשון. כבר בשנתו הראשונה בארץ כתב ופירסם שירים ראשונים בעברית. ב-1962 זכה בפרס ראשון לשירהבתחרות ארצית מטעם משרד החינוך.
עם סיום לימודיו,מ-1964 ועד1981, עבד בארכיון הציוני כאחראי לארכיונו של הרצל וכחבר מערכת כתבי הרצל. ספר שיריו הראשון בעברית,שירים,הופיע ב-1965 בהוצאת עקד. מאז פירסם עוד ארבעה ספרי שירה בעברית: בין אצבעות העיר(1970);עפר בעימות(1979); בצל העקרב(1988);ספירהלאחור, מבחר 2000-1960(2000). שיריו פורסמו בכתביעת, במוספים ובאנתולוגיות בחו"ל בשפות רבות. שניים מספריו תורגמו לאנגלית וראו אור בארצות הברית.בנוסף לעיסוקיו הספרותיים עוסק בפיסול ומציג בתערוכות ובגלריות.
עסק רבות בתרגום מעברית ומגרמנית לרומנית, וכן משפות מזרח-אירופיות לעברית ולגרמנית. בין השאר תירגםמגרמנית לעברית מבחר שירים מאת פאול צלאן–שושנת האין (1983); מחזה לירי,דוד הצעיר,מאת ריכרד בר-הופמן;את מכתבי פרנץ רוזנצווייגועוד. מאז 1998 פירסם ארבעה ספרי שירה בגרמנית: חוסר מנוחה (1998); בצל העקרב (2006); לאור הלילה הארוך (2008);היה זה אורנו (2010). זכה בפרס על שם ראש הממשלה לוי אשכול (2000).
References: 
ברקאי, עדה."על 'עפר בעימות'".מאזניים נ'. 1980. 147-146; לשם, גיורא."תרגילי מעוף: על שיר אחד של מנפרד וינקלר". מאזניים ס"ה (2). 1990. 63-62; הוס,אברהם. "בעקבות הספירה לאחור של מנפרד וינקלר". מאזניים ע"ה (6). 2001. 62-61. 
