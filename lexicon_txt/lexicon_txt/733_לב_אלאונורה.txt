Name: לב, אלאונורה
Birth Year: whatdid
Birth Place: פולין לאב ניצול
Occupation: 
Entry writer: אפרת גרבר-ארן
Entry Value: 
סופרת, עיתונאית ומתרגמת
נולדה בפולין לאב ניצול שואה ולאם רוסייה שעברה גיור כשהמשפחה עלתה לארץ. אלאונורה היתה אז בת שש. תחילה התגוררה המשפחה במעברת עתלית, משם עברה לקיבוץ בית זרע, למגדיאל, לרמתיים, ולבסוף התיישבה בהוד השרון. את שירותה הצבאי עשתה כפקידה בחיל האוויר ומתקופה זו שאבה השראה לדמותה של הגיבורה בספרה השני, הבוקר הראשון בגן עדן (1996). כשהשתחררה החלה לעבוד ככתבת ולאחר מכן כעורכת בעיתון נשים.
ספרה הראשון, סוג של יתמות (עם עובד), יצא לאור ב-1989. הספר מאגד סדרת כתבות על ביקור שקיימה עם אישהּ, נתן בירק, ובתהּ בפולין – במקומות שבהם גדלה ובמחנות ההשמדה שבהם נרצחה רוב משפחתו של אביה. זכתה בפרסים שונים על יצירותיה, בהם פרס הילדים לתרגום במסגרת מצעד הספרים 1996. 
ספרה הבוקר הראשון בגן עדן זכה בפרס ברנשטיין לרומן מקורי ב-1996. עיקרו של הרומן הוא מונולוג פנימי עשיר שנכתב כזרם תודעה, ובו מספרת הגיבורה, רווקה כבת ארבעים, את סיפור חייה לבנה שטרם נולד. היא מתארת את המציאות הישראלית התל-אביבית מנקודת מבטה של מי שחשה כל חייה מופלית ומנוצלת. אין מדובר כאן בגיבורה פמיניסטית, אלא באישה המאפשרת לגברים לעצב את חייה. דווקא בהחלטתה ללדת ילד, לכאורה אקט מסורתי שכובל אותה עוד יותר אל הבית, היא "יולדת את עצמה מחדש" ולראשונה עומדת על שלה בניגוד לדעת הממסד הגברי. ספרה שיחות עםהמאהב שלי ועם אשתוראה אור ב-2011. הוא מספר על רוזי, עורכת תל-אביבית, נשואה ואם, שמנהלת שיחות קבועות עם המאהב שלה לשעבר, שמסרב להתנתק ממנה. הספר רווי ברגשות, מחשבות ותובנות על החיים. כתוב בעברית עשירה ומכיל קטעי שירה רבים של משוררים עבריים כגון רחל, ביאליק, אלתרמן, וולך ונוספים. 
References: 
בלבן, אברהם. "דרושה קריאה אטית".הארץספרים. 5.6.2011;נגב, אילת."ראיון עם אלאונורה לב". חיים פרטיים. תל אביב: ידיעות אחרונות, ספרי חמד. 2001. 210-203;קרן, רבקה. "לקרוע את הבשר בשיניים". הארץספרים.25.5.2011. 6. 
