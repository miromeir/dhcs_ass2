Name: זמיר (זינגר), ישראל
Birth Year: 1929
Birth Place: וורשה, פולין, בנם
Occupation: סופר, מתרגם, עורך ועיתונאי
Entry writer: אלישע פורת
Entry Value: 
נולד בוורשה, פולין, בנם היחיד של אביו, הסופר חתן פרס נובל לספרות יצחק בשביס-זינגר, ואמו רחל (רוניה) שפירא. כשהיה בן חמש נפרדו הוריו, ואביו היגר לניויורק, שבה ישב אחיו, הסופר ישראל יהושע זינגר.זמיר ואמו עברו למוסקבה, וב-1938 עלו ארצה. בסוף 1945נשלח לקיבוץ ביתאלפא כילד חוץ, והצטרף לכיתת בני הקיבוץ. בעת שלמד בכיתה י"ב, במאי 1948, פרצה מלחמת העצמאות, הכיתה הפסיקה את לימודיה, והנערים גויסו למלחמה.לאחר המלחמה שב לבית אלפא והקים שם את ביתו. ב-1955 נשלח לארצות הברית מטעם תנועת "השומר הצעיר" וחידש את הקשר עם אביו, לאחר כעשרים שנות ניתוק מוחלט. 
עם שובו ארצה נשלח ב-1960 ללימודי הוראה ב"סמינר אורנים", ושימש מורה בכיתות הגבוהות של המוסד החינוכי בבית אלפא, בית הספר התיכון האזורי.ב-1966 יצא שוב, עם משפחתו, לארצות הברית כשליח תנועתו ושהה שם כשלוש שנים, שבמהלכן שב ונפגש עם אביו בניויורק. משם שלח כתבות לעיתון על המשמר, וכך החל בקריירה העיתונאית שלו. 
באותן שנים התוודע לכתבי אביו והחל בניסיונות לתרגמם לעברית. לימים תירגם מספרי אביו לעברית, ובהם קובץ הסיפורים המפתח (1978), הרומן שונאים סיפור אהבה (1979) והנובלה החוזר בתשובה (1987). כמו כן תירגם את ספרו של ריצ'רד בורגין שיחות עם יצחק בשביס-זינגר (1990). בשיתוף עם אוריאל אופק תירגם ספר ילדים של אביו, שלוש משאלות (1981).
מ-1972 היה חבר מערכת עלהמשמר, והחל ב-1973 כיהן כעורך המוסף חותם. בין שאר תפקידיו בעיתון הקים את המוספים הדף הירוק וקו למושבושימש שנים רבות ככתב וכעורךמשנה של העיתון. עם סגירתו של על המשמר ב-1995 עבר למעריב וכתב ברשת המקומונים עד פרישתו. הוא למד עיתונאות באוניברסיטת תלאביב, וגם לימד כתיבה עיתונאית.
מספריו: סנדל של סוס (ספרית פועלים, 1981),סיפורים ריאליסטיים מחיי הקיבוץ והארץ; אבי יצחק בשביס זינגר (1994), ביוגרפיה ממבט אישי, שזכתה להצלחה בעיקר בחו"ל; עגיל באוזן(1998), סיפורים; שוקת סדוקה(2001), רומן מחייו כשליח בארצות הברית, עם תמונות מתקופת ה"היפים" וזיכרונות מהקיבוץ; הנאהבים והנעימים (2004), מחזה על פי סיפור של בשביס-זינגר, נכתב בשיתוף עם המחזאי מוטי לרנר והוצג ב"הבימה" בבימוי חנן שניר.המחזה הוצג גם בוושינגטון (2005); לכבות את השמש (2004), רומן תיעודי על תחנות חייו השונות.  
References: 
אדמון, תלמה."הצד האפל של האב".מעריב ספרות.23.10.1993; אורן, יוסף. "פגישה בין אב לבנו". ידיעות אחרונות ספרות. 9.9.1981; זהבי, אלכס. "אבי".הארץספרים. 24.11.1993; רובינשטיין, בלהה. "אבא הוא אבא".מעריב ספרות.23.10.1993.
