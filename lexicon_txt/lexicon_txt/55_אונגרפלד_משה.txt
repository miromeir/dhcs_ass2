Name: אונגרפלד, משה
Birth Year: 1898
Death Year: 1983
Birth Place: -1898 (ולפי גרסה
Occupation: חוקר ספרות, מסאי ועורך
Entry writer: אבנר הולצמן
Entry Value: 
נולד ב-1898 (ולפי גרסה אחרת ב-1896) למשפחה חסידית בכפר בפלך רודקי בגליציה המזרחית. קיבל חינוך מסורתי בחדרים ובישיבת ויז'ניץ, ועמד בבחינות בגרות אקסטרניות. השתתף במלחמת העולם הראשונה כחייל בצבא האוסטרי, ונפל בשבי הרוסי. בעת שהותו ברוסיה ב-1917 פירסם את ראשוני מאמריו בעיתונות העברית (העם) והיידית (פעטראָגראַדערטאָגבלאַט). בשנות העשרים למד באוניברסיטת וינה במחלקות לפילוסופיה ולשפות המזרח, וכן בבית המדרש העברי למורים, והיה פעיל בתנועה הציונית. מ-1922 נעשה הכתב בווינה של כמה עיתונים עבריים בארץ ישראל (הארץ), בפולין (הצפירה, היום) ובארצות הברית (הדאר), וכן השתתף בקביעות בעיתוני יידיש. בתחילת שנות השלושים התוודע לחיים נחמן ביאליק, וטרח הרבה לשמשו ולסייע לו במסירות בביקוריו בווינה. הוא ליווה את המשורר בקיץ 1934 בעת שאושפז לניתוח שממנו לא קם, והימצאותו ליד מיטתו בימיו האחרונים נעשתה לחוויית חייו המכרעת.
ב-1938 עלה אונגרפלד לארץ ישראל, וב-1939 התמנה לנהל את בית ביאליק בתלאביב. הוא שימש בתפקיד זה ארבעים וארבע שנים, עד סוף ימיו, והפך לחלק בלתי נפרד מנופו של הבית ולשליט יחיד בו, לטוב ולרע. במהלך השנים פירסם יותר ממאתיים מאמרים ורשימות על חיי המשורר ויצירתו, ובתוכם חומר תיעודי רב שנחשף לראשונה מארכיון בית ביאליק. הדברים נאספו בחלקם בספרים שערך, כתבים גנוזים של חיים נחמן ביאליק (1971) וביאליק וסופרי דורו (1974), המביא מהתכתבותו של המשורר עם כשמונים אישים. כמו כן פירסם ספר ביבליוגרפי שימושי על יצירות ביאליק ומה שנכתב עליהן (חיים נחמן ביאליק ויצירותיו: ביבליוגרפיה לבתיהספר, 1960) וערך אנתולוגיה של שירים שנכתבו על ביאליק ולזכרו (שיר השרים לח.נ. ביאליק, 1960). מלבד פעילותו הביאליקאית הענפה פירסם אונגרפלד מסות עיון והערכה על סופרים עבריים, תוך התעניינות מיוחדת בסופרים שפעלו במרחב האוסטרו-הונגרי ובעיקר בגליציה מולדתו. בעשור האחרון לחייו קיבץ את מסותיו בספרים: ארץוחכמיה (1974); הוגים ומשוררים (1974); במעגלייצירה (1975); חסדנעורים (1976);אורותוצללים (1977). 
References: 
שדה, פנחס. "לנשמת הספרן של בית ביאליק". מעריבהשבוע. 4.10.1991. 55; תדהר, דוד. "אונגרפלד, משה".
אנציקלופדיה לחלוצי הישוב ובוניו ב'. תלאביב: ספריית ראשונים. 1947. 777.
