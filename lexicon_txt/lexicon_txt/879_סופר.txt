Name: סופר
Birth Year: נולד בירושלים ונקרא על שם סבו לוי אשכול, ראש הממשלה השלישי. בילדותו ובנעוריו עברה משפחתו בתים רבים, והדבר ניכר במוסדות הלימוד השונים שלמד בהם. עובדה ביוגרפית זו מופיעה כמוטיב חוזר ביצירתו. בגן הילדים למד בדטרויט, ארצותהברית,למד בבית הספר היסודי בחיפה, בחטיבת הביניים ב"תיכון ליד האוניברסיטה" בירושלים, וכיתות י' עד י"ב בבית הספר "הריאלי" בחיפה. שירת בצבא כקצין מודיעין. מתגורר ברעננה. 
Birth Place: 
Occupation: אדיבי-שושן, אסתי. "הללויה קרירה ושבירה". עתון 77 299. 2005. 16-14; הרציג, חנה. "ספרות של כ-ו-ל-ם". הארץ ספרים. 26.9.2007. 6, 8; הרצוג, עמרי. "מגיע לארץ המובטחת".הארץ ספרים.15.6.2011. 10; שיפמן, סמדר. "אחרית דבר". דברים שרואים מכאן, דויד גרוסמן, אורלי קסטל-בלום ומאיר שלו: מעבר למודרניזם?. ירושלים: כרמל. 2007. 234-228.
Entry writer: נבו, אשכול
Entry Value: 
ספרו הראשון, שהיה גם פרסומו הראשון, קובץ הסיפורים צימר בגבעתיים, ראה אור בהוצאת זמורה-ביתן ב-2001. כעבור שנה הופיע נפרדנו טראח – המדריך לנפרד המתחיל, ספרון קומי שנוצר עם המאיירת אורית עריף.
ב-2004 יצא לאור ארבעה בתים וגעגוע, רומן רב-קולי שבו דמויות שונות בישראל שלפני רצח רבין ואחריו מתארות את חייהן במדינה האחוזה בטראומת הרצח. דמותו של צאדק, פועל פלסטיני העובד בשיפוץ בתי יהודים בשכונת מבשרתציון בכניסה לירושלים ותוך כדי כך מזהה את הבית שממנו גורשה משפחתו ב-1948, היא דמות ייחודית בנוף הספרות העברית בשנים אלה. כזו היא גם דמותו של יותם, שאחיו גידי נהרג בלבנון ומשפחתו מחליטה לעזוב לאוסטרליה. סצנת עזיבת הארץ פותחת את הרומן וחוזרת לקראת סיומו, כאמירת נגד. המשפט החותם את הרומן הוא של מודי, תרמילאי ישראלי המטייל בדרום-אמריקה: "אני רוצה הביתה". 
ספר זה זכה להתקבלות נלהבת הן על ידי הקוראים והן על ידי הביקורת. סמדר שיפמן, בספרה דברים שרואים מכאן (2007), כותבת שנבו, כמו מאיר שלו, יוצר על קו התפר שבין המודרניזם לפוסט-מודרניזם. מהמודרניזם הוא נוטל את מרכזיותה של התודעה האנושית, ומהפוסט-מודרניזם את הזכות שלא להתחייב ואת האופציה לשחק גם כשהוא נוגע בחומרים טעונים וכואבים. הספר היה מועמד לפרס ספיר, זכה ב"ספר הזהב" וב"ספר הפלטינה" של התאחדות המו"לים ותורגם לשפות שונות. 
ספרו הבא של נבו,משאלה אחת ימינה (2007), מעמיד במרכזו את מיתוס החברות הישראלית: ארבעה נערים חיפאים עוברים יחד את התחנות הטיפוסיות המעצבות את סיפור ההתבגרות הישראלי: בית ספר תיכון, צבא, הטיול לחו"ל, מעבר לתלאביב, לימודים באוניברסיטה והיווצרות יחסי זוגיות ומשפחה. אהבת הכדורגל והצפייה המשותפת במשחקים הן ציר העלילה, והן מייצרות ומשמרות את חברותם. בתחילת הרומן כותבים הארבעה את משאלותיהם למונדיאל הבא, והספר עוקב אחר דרכי התממשותן. התקבלותו של הספר היתה מעורבת. הביקורות ציינו את הרף הגבוה שהעמיד ספרו הראשון ותהו לגבי יכולתו של הסופר לעמוד בו. כך למשל ציין עמרי הרצוג (2007) שהספר מאכזב משום שלמרות יכולת הכתיבה הגבוהה, היא מוצאת מפלט בחיק החמים של סיסמאות ידועות מראש, שהחזרה עליהן מבדרת אבל אינה יוצרת משמעות לקורא. מבקרים אחרים ציינו לחיוב את השפה, שמצד אחד היא דיבורית מאוד ומצד אחר אינה מוותרת על המורכבות הניכרת, בין השאר, בהתכתבויות עם יצירות שונות. גם ספר זה זכה ב"פרס הזהב"  וב"פרס הפלטינה" של אגודת המו"לים, וב-2008 עובד לסדרת טלוויזיה.  
ב-2010 הוציא ספר ילדים בשם אבא של עמליה נוסע לאוסטרליהבהוצאת זמורה-ביתן (איורים: דיוויד הול). ב-2011 הוציא את ספרו נוילנד, שהפך לרב-מכר. לצורך כתיבת הספר נסע נבו לדרום-אמריקה, שם חקר את התרבות המקומית. הספר מתעסק בייצוגים כמו מסעות ושכול, אהבה וגעגועים, ופורש רשת דימויים בעלת קשר עקיף לאלטנוילנדשל הרצל.
במקביל לכתיבה עובד נבו כמרצה לכתיבה יצירתית באוניברסיטת תלאביב ובבית הספר לקולנוע וטלוויזיהע"ש סם שפיגל בירושלים. השתתף כסופר אורח בפסטיבלים שונים באירופה. 
References: 
