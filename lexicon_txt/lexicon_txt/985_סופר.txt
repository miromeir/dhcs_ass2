Name: סופר
Birth Year: נולד בתל אביב. בנה של המשוררת זרובבלה ששונקין,בתו של המשורר אלכסנדר פן. בוגר החוגים להיסטוריה כללית ולהיסטוריה של ארץ ישראל באוניברסיטה העברית בירושלים, ובעל תואר דוקטור להיסטוריה מאותה אוניברסיטה. משמש כיועץ אקדמי לתוכנית ללימודי ממשל, דיפלומטיה ואסטרטגיה במרכז הבינתחומי בהרצליה. 
Birth Place: 
Occupation: אביטוב, ירון. "מה עשתה המלחמה לגבריות הישראלית". מאזניים ע"ו (6). 2002. 62; הרציג, חנה. "סופר חדש, נושאים ישנים". הארץ ספרים. 20.4.2005. 12; עטון, אהרון. "יבבת תבוסה של גברים מנוצחים". עתון 77 269. 2002. 7.
Entry writer: אריאל שיטרית
Entry Value: 
את סיפוריו הראשונים פירסם בכתבי העת עתון 77ומאזניים. ב-2001 ראה אור קובץ הסיפורים הראשון שלו, מריו רץ רחוק, בהוצאת הקיבוץ המאוחד. תשעת הסיפורים בקובץ, שרובם מתרחשים על רקע מלחמת לבנון הראשונה, מתארים אותה על חוסר התוחלת ועל האבסורד שבה. הסיפורים מציירים בהומור רב גבריות ישראלית פצועה ומובסת שמשוועת למלחמות הפרים המאצ'ואיסטיות של המינגוויי בספרד אך נותרת מתבוססת בבוץ הלבנוני. פיין גם תירגם ספרים מאנגלית.
ב-2003 ראה אור הרומן והגדולה שבהן היא האהבה, או המנולטינה של פטיצ'יקה, שנכתב בהשראת סיפור חייה של סבתו, בת העלייה השנייה,וב-2005 ראה אור הרומן על שלושה גשרים.  
ביצירתו הוא מרבה לעסוק בהוויה הישראלית שבבסיסה המלחמה, ובזהות הגברית הישראלית שהיא מכוננת. פיין, כפי שמציין ירון אביטוב (2002), תופש את הצבא כאודיסיאה של גבריות. בעל שלושה גשרים, רומן רחב יריעה המנסה להקיף את הקיום היהודי-ישראלי החל במאה התשע-עשרה באירופה, הוא בוחן את מודל הגבריות הישראלית מפרספקטיבה היסטורית רחבה ומעמת בין דימוי "היהודי החדש" לזה של "היהודי הגלותי". ביצירתו בכללה, ובעיקר בספר זה, הוא מייצר סיטואציות קומיות על גבול האבסורד, המזכירות את ההומור השחור של מלכוד 22, מגחיכות את המלחמה ומעמעמות את זוהרו של האתוס הציוני, אף על פי שאינן מפרקות אותו. 
ב-2000 זכה בתחרות הסיפור הקצר של אוניברסיטת בן-גוריון. 
References: 
