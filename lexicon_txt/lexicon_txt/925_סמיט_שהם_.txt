Name: סמיט, שהם 
Birth Year: 1966
Birth Place: ירושלים, גדלה בה
Occupation: סופרת ומבקרת
Entry writer: יובל פז
Entry Value: 
נולדה בירושלים, גדלה בה ובמושבה מנחמיה בעמק הירדן. למדה בבית החינוך המשותף בקיבוץ דגניה א' ולאחר מכן בתיכון האזורי "בית ירח". סיימה לימודי עיצוב תעשייתי באקדמיה לאמנות "בצלאל" (1991) ולמדהספרותבחוג לתורת הספרות הכללית של אוניברסיטת תל אביב(1994-1996). 
מאז 1996כותבת ביקורת ספרות במוסף"ספרים" של עיתוןהארץ, בעלת טור ביקורת תקשורת בכתב העת המקוון העין השביעית וכתבה גם מדור ביקורת ספרות ילדים ונוער בהד החינוך. מחברת התסריט לדרמהעורעל פי רומן של רונית ידעיהבבימויו של רם לוי (2005). פרסומה הראשון היה הסיפור "וודו" בעיתון העיר (1995). ספרה הראשון, לבי אומר כי זיכרוני בוגד בי (כתר, 1996), הוא קובץ סיפורים קצרים, חלקם פנטסטיים וחלקם ריאליסטיים, המשקפים, לרוב דרך פריזמות מוגזמות ועל ידי שימוש באירוניה, בפרודיה, בלשון להטוטנית ובאלוזיות, את חוויית חיי היחיד ותלישותו במציאות הפוסט-מודרנית בכלל והישראלית בפרט.
הוםסנטר (2002) הוא קובץ סיפורים קצרים הבוחנים ומבקרים את מושגי הבית והמשפחה במציאות הישראלית הכוחנית, הכובשת והנכבשת בידי תרבות צריכה ותקשורת המונים. אחד-עשר סיפורי הקובץ שונים זה מזה בהיקפם, בעולמות שהם מתארים ובסגנונם–מהם ריאליסטיים ומהם פנטסטיים-סאטיריים, אך קריאתם כמכלול יוצרת כעין קולאז' של היומיום כקרב בלימה. הלשון מלאה בדימויים ובביטויים מתחום המלחמה, מזווגת גבוה ונמוך ומשקפת בהיברידיות שלה את התמורות שעברה העברית בעשורים האחרונים.
ספרה השלישי, טייק אווי (2002), הוא קומדיה שחורה המתרחשת בחדר לידה. זהו סיפור מאויר המתאר שתי עלילות מקבילות: התקדמות תהליך הלידה של אישה, ומנגד התפתחות תאבונו הבלתי-נשלט של בעלה, ההולך וממלא את כרסו בסיועה של המיילדת. זוהי הזיה פרועה ומצחיקה, אך גם עוכרת שלווה, על התהום הנפערת בין החוויה הנשית לזו הגברית בהיריון ובלידה, וכן על התערבותו של הממסד הרפואי הגברי בחוויה האינטימית. פער זה מתואר בו-זמנית בשני האמצעים, המילולי והוויזואלי, שמקיימים ביניהם דיאלוג.  
יצירתה מאופיינת בתנועה בין כתיבה אלגורית ופנטסטית לריאליזם מעוצב בדקדקנות, ויש בה ביקורת חברתית ומגדרית. לשון הסיפורים ציורית ומוזיקלית ועושה שימוש רב ומודע באמצעים אמנותיים, בהומור לשוני, באירוניה ובפרודיה. סיפוריה פורסמו באנתולוגיות ובכתבי עת. יצירתה תורגמה לכמה שפות, בהן צ'כית וסינית. סמיט חיברה ותירגמה גם ספרי ילדים.
זכתה במלגה מטעם קרן תלאביב ע"ש יהושע רבינוביץ, היתה סופרת אורחת של משרד החינוך (2005, 2007, 2009). מלמדת בסדנאות כתיבה במסגרות שונות. זכתה בפרס היצירה על שם ראש הממשלה לוי אשכול (2008).
References: 
נתנזון, מלכה. "להיפטר מן הסוודרים". מאזניים ע"ז (3). 2003. 34-32; פינקוס, ירמי. "הייתי בהיריון, בעלי השמין מנחת". הארץספרים. 5.6.2002. 18; קריץ, ראובן. "קשיי חולין והפתעות סגנון". עתון 77 267. מאי 2002. 25-24.
