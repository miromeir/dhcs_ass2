Name: גור, יונה
Birth Year: 1946
Birth Place: קיבוץ עמיר להורים
Occupation: משורר, מתרגם וצייר
Entry writer: אלישע פורת
Entry Value: 
נולד בקיבוץ עמיר להורים ממייסדי הקיבוץ. למד בקיבוצו ולאחר תום לימודיו יצא לשנת הדרכה בתנועת "השומר הצעיר". מגיל צעיר פירסם בעלוני המשק ובעיתוני התנועה פזמונים ואיורים. את שירותו הצבאי עשה בחיל הקשר. בתום שירותו שב לעמיר, אך לאחר נישואיו הצטרף עם אשתו לקיבוץ שדה יואב. השלים תואר ראשון בלימודי תרבות במכללת ספיר, ולמד לימודי עריכה במכללת "אחווה" ובמסלול למו"לות באוניברסיטת בן-גוריון בנגב.
שילב עבודה כמסגר, כמורה וכמחנך בקיבוצו עם יצירה אמנותית. ערך תערוכות רבות ועבודותיו נמצאות באוספי אמנות שונים. שיריו הראשונים פורסמו בראשית שנות השמונים בכתבי עת של התנועה הקיבוצית כמו שדמות, מבפניםועלי שיח, וגם במעריב, על המשמר, הליקון ודימוי. 
ספרו הראשון,על בד, על עץ, על אבן: ציורים, הדפסים, שירים, ראה אור ב-1988 בהוצאת ספרית פועלים. במקורו היה אמור להיות קטלוג לתערוכה, אך בעצת עורכיו הוסיף שירים לציורים. נתן יונתן, שערך את ספריו, עודד אותו בכתיבתו. גור הושפע ממשוררים כמו עמוס לויתן, יהודית כפרי ומשוררים לא עבריים כמו טד יוז, פיליפ לרקין, ייטס ואחרים, שמשיריהם תירגם לעברית. נושאי שירתו הם געגועים לאביו שנפטר, צער על אובדן חברים ובני משפחה קרובים והתרפקות על זיכרונות ילדות. עוסק אף בתרגום מיידיש לעברית של שירי סוצקבר ומארקיש. כמה משיריו הולחנו בידי המלחין מאיר מינדל. בין ספריו האחרים: טעם המלים: שירים והדפסים (1990); אגירה: שירים (1993); קצרות וארוכות: שירים (1998).
References: 
רינג, ישראל. "כוחה של אגירה פיוטית". מאזניים ס"ח (2). 1983. 55-54; שתל, שמואל. "מנסרת הנפש הצלולה". עלהמשמר דף לספרות. 9.7.1993. 20. 
