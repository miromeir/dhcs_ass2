Name: אבוש, דורית
Birth Year: 1955
Birth Place: התחנכה בתלאביב
Occupation: סופרת, משוררת, מתרגמת ובלשנית
Entry writer: שי רודין
Entry Value: 
נולדה והתחנכה בתלאביב. למדה לתואר ראשון בפילוסופיהוספרות כללית באוניברסיטת תלאביב ובמקביל לתואר נוסף בבלשנות כללית. ב-1979 נסעה לארצותהברית ללימודי דוקטורט באוניברסיטת מסצ'וסטס, אמהרסט.בתום לימודיה חיהועבדה במסצ'וסטס, בקליפורניה, במנהטן, בטקסס ובשבדיה. בשנים 1999-1991 התגוררהבגרמניה ועסקה במחקר בסמנטיקה באוניברסיטאות שטוטגרט וטיבינגן. בתקופה זו פירסמה ביקורותספרות במוסף "ספרים" של הארץ. מ-2000פרופסור לבלשנותבאוניברסיטת קורנל, ארצות הברית. 
ב-1974 החלה לפרסם שירים בכתב העת עכשיו בשם העטא'דורית. בשם זה פירסמה גם סיפורים, רשימות ותרגומים שהופיעו בכתבי עת ובמוספי הספרות של העיתונים היומיים.יצירתה כוללת שירים, סיפורים, נובלות ורומנים. 
ספרה הראשון,צל ארוך רשום בגיר (עכשיו, 1979),כולל סיפורים ושירים. כבר בספר זה אפשר להבחין בשורה של מאפיינים המלווים את כלל כתיבתה: הניכור התודעתי של דמות המספרת מההוויה שעליה היא משקיפה; השאיפה להבנות ולעצב תמונתמצב קיומית רב-ממדית ורבת-רושם האוצרת משמעויות אוניברסליות; התמקדות בדמות של ישראלי יורד ובמצבי פיצול זהותיים.
בקובץ סיפוריה השני,הדים ורוחות (1983), גיבשה נוסח ייחודי של היפר-ריאליזם, ומבקרי ספרות, למשל אמנון נבות (1984), היללו אותו. ב-1990 פורסם קול שני, ובו לראשונה חתמה בשמה המלא. הקובץ כולל שתי נובלות: "בית רעים" ו"פיתום". הנושא המאפיין את הספרהוא חיפוש זהות, המתבצע באמצעות ויתור על זהות קיימת ואימוץ זהות של אחר, מאהב או מושא הזדהות. הנובלה "פיתום" היא מן היצירות הישראליות החשובות שהתייחסו להומוסקסואליות מודחקת ותיארו את התופעה באופן מוחשי ונטול סמליות. גם כאן בולטת תבנית הכפילות. גיבורותיה הן בעלות זהות מפוצלת בין תבנית נוף מולדתן בארץ לבין היותן דמויות קוסמופוליטיות. בהקשר הפמיניסטי, הדמויות נעות בין רצונן לשמור על בדידותן לבין הרצון לכונן זוגיות; בין רצון לבסס זהות מקצועית לבין רצון לחיות בצלו של גבר דומיננטי וכו'.
שני הרומנים שלה, היורד (1996) ולב משוגע (2007),מעלים את השניות בהווייתם של היורדים, החווים קרע בין שאיפתם להשתלב בחברה האמריקנית ולמצוא בה את מקומם, ובין זיקתם לישראל ורגשות האשם שהם מפתחים על עזיבתה. בלב משוגע מציגה אבוש גם את גרסתה לרומן החניכה הנשי, המלווה אישה מרגע הפרת האיזון הזהותי ועד להתגבשותה של זהות שאינה תלויה בחונך או במאהב.
References: 
אורן, יוסף. "היורד – דורית אבוש". קולות חדשים בסיפורת הישראלית. ראשון לציון: יחד1997. 81-72; וייסמן, ענת. "דורית אבוש – קול שני". עכשיו 56. אביב-קיץ 1991. 326-324;נבות, אמנון. "מקרה-מבחן נובליסטי". עכשיו 49. אביב 1984. 319-314.
