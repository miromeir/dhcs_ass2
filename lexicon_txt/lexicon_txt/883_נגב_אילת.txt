Name: נגב, אילת
Birth Year: 1951
Birth Place: 
Occupation: עיתונאית וביוגרפית
Entry writer: אלישע פורת
Entry Value: 
הוריה היו ממקימי קיבוץ רביבים בנגב. אביה, פרופ' אברהם נגב, ארכיאולוג באוניברסיטה העברית בירושלים, היה מומחה לתולדות הנבטים. אמה, רחל נגב,פירסמה שלושה קובצי שירה.התבגרה בירושלים.למדה באוניברסיטה העברית, סיימה תואר ראשון באנגלית ובתולדות האמנות, לימודי תעודה בתרגום כתבי מדע, והשלימה תואר שני בתקשורת המונים (1982).ב-1984השתתפה בקורס עורכי תוכניות ברדיו וערכה משדרים תיעודיים.ב-1986 החלה לכתוב בשבועון כותרת ראשית ובירחון מוניטין, אחר כך ב"דברהשבוע". מ-1988 כתבת במוסף "7 ימים" של ידיעות אחרונות. מ-2011 משמשת כמבקרת ספרות במוסף "ספרים" של עיתון הארץ.
רבות מכתבותיה הן ראיונות או דיוקנאות של סופרים,שעולה מהם ביוגרפיה קצרה וממצה של המרואיינים. מבחר של מאה מתוך מאות ראיונות כאלה כינסה בספריהשיחות אינטימיות(ידיעות אחרונות, 1995)וחיים פרטיים(2001), שזכו לשבחים. קובץ שלישי ראה אור ב-2003 באנגליה ובארצות הברית בשם Close Encounters With 20 Israeli Writers. בין מרואייניה: עמוס עוז, א"ב יהושע, יהודה עמיחי, ס' יזהר, פנחס שדה, יורם קניוק, דליה רביקוביץ, דויד גרוסמן, מאיר שלו, צרויה שלו, אורלי קסטל-בלום, יהודית קציר, אהרן אפלפלד ורבים אחרים. בעזרת חוקרים, בני משפחה וחומר ארכיוני היא שירטטה את דיוקנאותיהם של אלישבע, רחל, דבורה בארון, לאה גולדברג, אורי צבי גרינברג, ש"י עגנון, אלכסנדר פן, נתן אלתרמן ואחרים. 
נגב ראיינה גם סופרים בכירים בחו"ל, ובהם: סלמן רושדי, נדין גורדימר, אייריס מרדוק, יבגני יבטושנקו, טד יוז, טוני מוריסון, וכתבה דיוקנאות של גדולי הקלאסיקונים כמו טולסטוי, בלזק, גוגול, וירג'יניה וולף, אוסקר ויילד, נבוקוב, מרסל פרוסט, סילביה פלאת' ועוד.
את הספרGiants: the Dwarfs of Auschwitz(2009), סיפורה של משפחת נמוכי קומה ששרדה את אושוויץ, כתבה עם בןזוגה,העיתונאי ואיש הטלוויזיה יהודה קורן. הספריצא לאור בכמה שפות. ספרם השני, חייה ומותה של אסיה ג'(2009), עוסק באהובתו הישראלית של המשורר טד יוז. ב-2011 יצא לאור באנגלית ספרם First Lady of Fleet Street.
נגב חברה בוועדת "פרס רחל נגב לשירה", פרס שנתי המיועד להוצאת ספר שירה לסטודנטים של האוניברסיטה העברית, מקרן מלגות לסטודנטים שהקים אביה על שם אמה המשוררת. 
References: 
גרין, שגיא."הדמיון עולה על כל מציאות". הארץ ספרים.6.6.2001. 18; רוטבליט, יעקב. "חיי אדם".ידיעות אחרונות ספרות.18.5.2001. 28.
