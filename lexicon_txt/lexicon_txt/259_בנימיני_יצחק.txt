Name: בנימיני, יצחק
Birth Year: 1968
Birth Place: תלאביב למשפחה מסורתית
Occupation: עורך, מו"ל, חוקר ומשורר
Entry writer: אלישע פורת
Entry Value: 
נולד בתלאביב למשפחה מסורתית ממוצא יהודי-פרסי. בעל תואר דוקטור לפילוסופיה מאוניברסיטת תלאביב (כותרת עבודת הדוקטור: ז'אק לאקאן והשיח היהודי-נוצרי). מרצה באוניברסיטת תלאביב, באוניברסיטת בן-גוריון בנגב ובאקדמיה לאמנות ועיצוב "בצלאל" בירושלים.ממייסדי הוצאת הספרים רסלינג, שבה הוא משמש כעורך ראשי. 
חוקר רב-תחומי המתמקד בזיקות בין התיאולוגיה והתרבות לפסיכואנליזה, ומשורר. שיריו כונסו עד כה בספר אחד, יורד במלצ'ט – יורד ביוהנס-פסיון (גוונים, 1998). מלבדו פירסם ארבעה ספרי מחקר – כולם בהוצאת רסלינג: מה רוצה הגבר (2003);פאולוס והולדת קהילת הבנים (2007); השיח של לאקאן (2009); וצחוק אברהם: פירוש לספר בראשית כתיאולוגיה ביקורתית (2011). עם שותפו עידן צבעוני ערך את האסופה עבד, התענגות, אדון (2002). 
בצד ההכרה בפרסומיו התכופים כמחבר עצמאי, לא ניתן להפריז בהשפעתו על חקר הספרות והתרבות כמוציא לאור. מאז ייסד עם צבעוני את הוצאת הספרים רסלינג (2000) – שהתהוותה והתגבשה מתוך כתבעת באותו השם – התרחבו גבולות השיח התיאורטי-ביקורתי בעברית: חיבורים רבי-השפעה החלו מיתרגמים בקצב מהיר, וכתביהם של מישל פוקו, ז'ק דרידה, רולאן בארת, ג'וליה קריסטבה, ז'ק לאקאן ורבים אחרים, שכמעט לא היו נגישים בעבר לקורא העברי, נעשו חלק אינטגרלי מן הנוף האינטלקטואלי בישראל.
References: 
