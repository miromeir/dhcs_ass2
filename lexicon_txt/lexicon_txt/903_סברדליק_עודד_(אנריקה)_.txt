Name: סברדליק, עודד (אנריקה) 
Birth Year: 1938
Death Year: 1996
Birth Place: ארגנטינה
Occupation: משורר, מתרגם ועורך
Entry writer: אלישע פורת וורד טוהר
Entry Value: 
נולד בארגנטינה. מצאצאי המתיישביםבמושבות הברון הירש. גדל ולמד עיתונאות בבואנוס איירס. פירסם שירים בספרדית מגיל צעיר. קובץ שיריו הראשון בספרדית (1961) זיכה אותו בפרס אגודת הסופרים הארגנטינאית. ב-1964 פירסם קובץ סיפורים בספרדית, רובו עוסק ברדיפות היהודים לאורך ההיסטוריה.
עלה ארצה ב-1965 והצטרף לקיבוץ דביר בנגב הצפוני. לאחרמכן התגורר כחמש שנים בקיבוץ להבות הבשן בגליל.לאחר שעזב את הקיבוץ השתקע עם משפחתו ברמתגן והחל לעבוד בהסתדרות הציונית כאחראי על הסברה בארצות אמריקה הלטינית והמדינות דוברות ספרדית. במסגרת עבודתו ערך פרסומים בספרדית מטעם מחלקת הנוער והחלוץ של ההסתדרות הציונית העולמית ועשה שנתיים בשליחות לארגנטינה (1978-1976). היה פעיל בתפקידים ציבוריים כגון חבר ועד אגודת הסופרים ומזכיר כללי של הסניף הישראלי של פא"ן. ערך מוספי ספרות בעיתונים בשפה הספרדית, היה עורך ספרותי בספרדית של הרבעון אריאל היוצא מטעם משרד החוץ, ייצג את ישראל בכמה פסטיבלים ספרותיים במקסיקו, בקולומביה ובארגנטינה ונבחר לאקדמיה המקסיקנית לספרות.
ספרו הראשון בעברית הוא קובץ סיפורים שתורגם מספרדית: ארץ לא נודעת,סיפורים, תירגם דב אסא (1972). ב-1970 וב-1974 יצאו לאור שני קובצי שירה שלו בספרדית, האחד בארגנטינה והאחר בוונצואלה.ספריו הבאים היו ספרי שירה עבריים: פרשי האישון(גוונים, 1980); חלונות בסחף (1986); עד כלות הדבש(1992);והסלע נותר, יש להניח (1998)שראה אור אחרי מותו. כמה משיריו תורגמו לשפות זרות וראו אור בכתבי עת ובאנתולוגיות בחוץ לארץ.שיריו קצרים ומרוכזים ומתאפיינים בלשון מטפורית ייחודית.
במסגרת פעילותו ליצירת גשר בין התרבות העברית לתרבות הלטינו-אמריקנית, תירגם לספרדית מיצירותיהם של משוררים וסופרים עבריים כגון ש"י עגנון, לאה גולדברג, יהודה עמיחי, אהרן אפלפלד, זלדה ואחרים. פירסם ב-1990 בוונצואלה ספר תרגומים של שיריו, ערך שתי אנתולוגיות בספרדית מתרגומיו לשירים של משוררים עבריים. תירגם לעברית שירים רבים מהשירה הספרדית, תרגומים שאיפשרו לקהל הישראלי להתוודע, בין השאר, אל היוצרים הבאים: לזמה לימה, אלחנדרה פיסרניק, סזאר מורו ואמיליו פצ'לו. כמו כן תירגם לעברית מיצירות לורקה, פבלו נרודה ועוד. ב-1988 זכה בפרס היצירה עלשם ראש הממשלה לוי אשכול.
References: 
אורציון, ברתנא."בדידותו של המשורר במרחקיו".מעריב ספרות. 20.2.1987. 27; בן-דוד, יערה. "להעביר את רזי העולם מבעד לקוף המחט: שגריר בן שתי תרבויות, במלאות עשור למותו של עודד סברדליק".פסיפס 64. 2006. 37-39; פינברג, ענת. "ארץ לא נודעת". מאזניים ל"ז (5). 1973. 373-374.
