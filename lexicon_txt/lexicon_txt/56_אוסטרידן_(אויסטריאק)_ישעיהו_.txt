Name: אוסטרידן (אויסטריאק), ישעיהו 
Birth Year: 1912
Death Year: 1992
Birth Place: אוסטרוב-מזובייצק, פולין
Occupation: מתרגם, סופר ומחנך
Entry writer: אלישע פורת
Entry Value: 
נולד באוסטרוב-מזובייצק, פולין. למד בבתיספר של רשת "תרבות" ובגימנסיות העבריות בביאליסטוק ובבריסק. בסוף שנות העשרים היגר עם משפחתו לבלגיה, השלים את לימודיו באוניברסיטת בריסל וקיבל תואר דוקטור על חיבורו הציונות והשאלה היהודית. שלט ביידיש, פולנית, עברית, צרפתית וספרדית.בנעוריו הצטרף לתנועת "השומר הצעיר", והיה פעיל בהסתדרות הציונית בפולין, בבלגיה, בצרפת, בקובה (1941־1942) ובמקסיקו (1942־1961). לדרום-אמריקה הגיע ב-1941 כפליט באוניית פליטים שברחו מאירופה וזכו למחסה בקובה, וב-1942 התיישב במקסיקו.במשך כל השנים הוסיף לעסוק בחינוך יהודיובהוראה. ב-1961 עלה ארצה, המשיך בהוראה וכן הצטרף למפ"ם, היה פעיל בה ואף נבחר לשמש בתפקידים במוסדותיה.
ב-1931 החל לפרסם מאמרים בענייני היום וספרות, שירים, תרגומים מעברית ולעברית בעיתונות ובכתביעת בעברית, ביידיש ובספרדית. שירו העברי הראשון, פואמה בשם "אוסטרוב עיר מולדתי", פורסם בהדאר(1943). הוא ערך כתביעת ושנתונים יהודיים במקסיקו ובארץ,והיה מעורכי הדהחינוך, ביטאון הסתדרות המורים. 
יצירתו הגדולה בפרוזה היא רומן-סאגה בשם מתושלח (1981) המונה חמישה חלקים, שנדפסו בכרכים: אוקיינוס(1983), חופים(1985), נהרה(1987) ובבוא הרוח, גוויות פורחות (1992). זהו רומן ענק המביא את סיפור חייו של פליט יהודי, אינטלקטואל וציוני, בעת מלחמת העולם השנייה: גלגולי חייו לפניהמלחמה, פרשת בריחתו והצלתו בעת המלחמה וחייו אחריה.הרומן זיכה את אוסטרידן בפרסים, ובהם: פרס אקו"ם (תש"ם) ופרס חֶנו לספרות במקסיקו (1982).
פירסם גם בשם העט י' אלילי. כמוכן כתב כמה ספרים ביידיש, שיצאו לאור בדרום-אמריקה. בנוסף חיבר מילון עברי-ספרדי ספרדי-עבריותירגם ספרים רבים מספרדית לעברית. הוא פתח חלון לקורא העברי אל הספרות הדרום-אמריקנית.מתרגומיו:מאה שנים של בדידות (1972),סופת שלכת (1982)וימי רעה (1983)מאת גבריאל גרסיה מארקס;חיות טרף (1984)ונשק סודי (1985) מאת חוליו קורטאסר;מלכות העולם הזה (1987)ולטובת המדינה (1989)מאת אלחו קרפנטייר הקובני; משפחה רחוקה (1990) מאת קרלוס פואנטס. 
References: 
ברונובסקי, יורם. "למות מנעורי נצח (על 'חיות טרף' לקורטזר)". הארץ. 7.6.1985. 18; קנץ, שמעון."ביקורת על 'מתושלח'".דבר. 5.7.1988.
