Name: נאמן, יעל
Birth Year: 1960
Birth Place: קיבוץ יחיעם
Occupation: סופרת
Entry writer: מאיה קמחי
Entry Value: 
נולדה בקיבוץ יחיעם. עזבה את הקיבוץ בגיל עשרים ועברה להתגורר בתל אביב. למדה ספרות כללית ופילוסופיה לתואר שני באוניברסיטת תל אביב. עסקה בעריכה בעיתונים ובכתבי עת, וכן שימשה כעורכת בהוצאת מפה. ספרה הראשון, יום שלישי הכתום(עם עובד, 1998), הוא ספר מדע בדיוני לנוער. ספרה השני, שמועות על אהבה(2004), הוא נובלה ארוטית המתארת פרשיית אהבות ובגידות בין שני זוגות החיים בשכנות. ספרה זה, שיצא בהוצאת "כתום" המתמחה בספרות ארוטית, התקבל באמביוולנטיות. שירים וסיפורים פרי עטה ראו אור בכתב העת מטעם בעריכת יצחק לאור, הראשון מהם "כתובת אש" (ינואר 2005). נוסף על כך כתבה מחזה עם אמיר רותם,שהוצג בפסטיבל "פותחים מסך" בתיאטרון "בית ליסין" (2006). 
ספרה השלישי, היינו העתיד (2011), הוא רומן חניכה המבוסס על יסודות אוטוביוגרפיים מילדותה והתבגרותה של נאמן בקיבוץ יחיעם, לצד עובדות היסטוריות המגוללות את תולדות הקיבוץ. הספר נכתב בלשון רבים – "אנחנו", ומתאר רגעי אושר וקסם, ומנגד עולות ממנו אירוניה וביקורת. הרומן היה לרב-מכר. הוא זכה לביקורות רבות, חיוביות ברובן. חן שטרס (2011) קובעת כי הספר "מאבחן בחריפות את מה שהוא אולי המניע העיקרי לספר את סיפור הילדות בקיבוץ: התחושה כי זהו מקום כל כך זר ומוזר, אפילו לאלה שנולדו וגדלו בו". וכן שזהו "אחד הספרים היחידים שנכתבו על הקיבוץ שמאפשר להתחיל להבין את הקיבוץ, לדבר בשפתו, ואולי, לפצח את קצה התעלומה של כוכב הלכת המוזר הזה". היינו העתידזיכה את נאמן במועמדות לפרס ספיר לשנת 2011, תורגם לפולנית ולהולנדית וזכה בפרס קרן רבינוביץ לתרגום לאנגלית.
ב-2013 יצא לאור קובץ הסיפורים כתובת אש.
References: 
אדיבי-שושן, אסתי. "ישוב טלה לחיק האם". עתון 77 354. מאי-יוני 2011. 25-24; הרצוג, עמרי. "אויבו של הפלרטוט/ בצעדי מחול/ סיפור ערש למבוגרים/ אהבה בלי גבולות". הארץ תרבות וספרות. 2.4.2004. ה'4; יצחקי, רינה. "היינו העתיד, ההצגה נגמרה". גג 24. 2011. 150-139; פרלסון, ענבל. "עולמות אחרים". הארץ ספרים. 15.7.1998. 7; שטרס, חן. "ילדיהשמש". טיים אאוט תלאביב436. 17.3.2011. 118.
