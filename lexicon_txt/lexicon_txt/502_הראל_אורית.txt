Name: הראל, אורית
Birth Year: whatdid
Birth Place: תלאביב
Occupation: 
Entry writer: מערכת הלקסיקון
Entry Value: 
עיתונאית וסופרת
נולדה בתלאביב. למדה בתיכון "בליך" ברמתגן. את השירות הצבאי עשתה בחיל המודיעין. סיימה תואר ראשון בפסיכולוגיה ולימודי תעודה בעיתונאות באוניברסיטת תלאביב. למדה קורס בעיתונות באוניברסיטת ניויורק ולימודי העשרה בעיתונות באוניברסיטת תלאביב. עבדה כדיילת ב"אל על" ובשנים 1986-2007 היתה עיתונאית במעריב ומילאה שורת תפקידים: כתבת לענייני ספרות, עורכת מוסף התרבות, עורכת מוסף "סגנון", עורכת משנה של המגזין "סופשבוע" ועוד. בפברואר 2007 עזבה את מעריב וקיבלה מינוי של דוברת משרד מבקר המדינה. ערכה והשתתפה בתוכניות אקטואליה ותרבות ב"קול ישראל" ובערוץ 3 בכבלים.
כותבת ספרות פופולרית. פירסמה כמה ספרים בתחום זה. הראשון,שם זמני (ספריית מעריב, 1993), והשני,אי הבנות קטנות (1994), הם בעלי נופך רומנטי, כתובים בלשון מדוברת והם קלילים וקצביים. השלישי,נשיקה צרפתית (1997), הוא ספר מתח פסיכולוגי. ספרה הרביעי,זה לא שאני לא אוהבת(2004),הוא סיפור משפחתי על יחסי בת, אישה באמצע החיים, עם אמה החולה במחלת האלצהיימר. הספר עוסק בהתמודדות המשפחה עם הידיעה שהכול עומד להשתנות, ולא לטובה, והזמן הוא זמן שאול. הספר היה לרב-מכר וזיכה אותה בפרס הזהב מטעם אגודת המו"לים ב-2006. ספרה החמישי, כל היודע דבר, ראה אור בשנת 2009.  
References: 
הנדלזלץ, מיכאל. "נשים צעירות בצרות". הארץ ספרים. 12.2.1997. 7; פריד, ירון. "מסע לתוך עצמה". ידיעות אחרונותלשבת. 16.4.2004. 28. 
