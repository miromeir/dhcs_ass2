Name: ויסמן, דורית 
Birth Year: 1950
Birth Place: דלה והתחנכה בכפר
Occupation: משוררת ומתרגמת
Entry writer: גלעד מאירי
Entry Value: 
נולדה, גדלה והתחנכה בכפר סבא, שםלמדה בבתי הספר היסודיים "עלייה" ואוסישקין ובתיכון כצנלסון. קיבלה תואר ראשון בביולוגיה (1974) ושני במדעי הסביבה (1977) מהאוניברסיטה העברית בירושלים, ותואר שני בכתיבה יוצרת (2001) מאוניברסיטת בן-גוריון. 
את דרכה הספרותית החלה בגיל מאוחר יחסית. ספרה הראשון,נמר שואג נגדי(ספרית פועלים), יצא לאור ב-1993. מאז הוציאה עוד שישה ספרי שירה, האחרון עם חברי קבוצת "כתובת" (כתובת, 2008), שעמה היא נמנית מ-2003. שירתה משלבת בין תכנים ביוגרפיים, לעתים וידויים פרובוקטיביים, העוסקים בארוטיקה, במשפחתה ובילדות, לבין זיכרונות ליריים, לעתים אף נוסטלגיים. הפואטיקה שלה נוטה ללשון דיבור פרוזאית ולקטלוגים אקסטטיים, המהווים כעין מסע אל תוך הממשות. שירים רבים מתייחסים למסעות ולטיולים בארץ ובעולם, והם נדבך מרכזי בפואטיקה של שחרור הליבידו. לעתים זה אף שחרור מגדרי, כמו בספרה ומה מסמנים עצי הבאובאב (2003), המתאר מסע ביטניקי של אישה שעוזבת את משפחתה ואת עבודתה לטובת טיול באוסטרליה, בניוזילנד, בתאילנד ובאפריקה. זאת, כמדומה, דמות הנוודת המשמעותית הראשונה בשירה העברית המודרנית.
כל ספריה, למעט השני, לא יודעת דרך ילדה בשמלה (1998), מתמקדים בנושא אחד, ולכן ניתן להגדיר את הפואטיקה שלה כקונספטואלית: נמר שואג נגדי עוסק במיניות נשית; הימים שביקרתי בבית המשוגעים (1999) עוסק בדיוקנאות של בני משפחה או במכרים שהם "כמו משפחה", למשל בני גרעין הנח"ל וחברות; ומה מסמנים עצי הבאובאבהוא ספר תרמילאות נשי.לרקוד אתך צ'רדאש (2005) מתמקד בתהליך הפרֵדה של הבת מאמה שהלכה לעולמה; איפה פגשת את הסרטן (2006) מתאר את ההתמודדות עם מחלת הסרטן; כתובת (2008) מוקדש לתיאור מערכת יחסיה המורכבת עם אביה. 
תירגמה מאנגלית את שיריו וסיפוריושל צ'רלס בוקובסקי (עד שהאצבעות יתחילו לדמם, 2002) ושירים שלריטה דאב, ריימונד קארבר, אליזבת בישופ, ויליאם ורנר, אנה בּוּטֶה, שאנדור קָניאדי, אנטוני באטס ואחרים, שראו אור בכתבי עת ובאתרים שונים. סיפוריה הופיעו בכתב עת.
יצרה סרט תיעודי-פיוטי,מחפשת את בוסתן האפרסקים(2006), המשלב יומן מסע של חיפושמשפחתי בהונגריה עם שירים, שהולחנו ובוצעו על ידי יסמין אבן. שירי ספרה איפה פגשת את הסרטןהוצגו בתערוכה משותפת עם הציירתנאוה שגב (2006). יצרה מופע שירה ומוזיקה,איפה פגשת את בוקובסקי(2008), עם הזמר והמלחין נעם רותם. 
כחברה בקבוצת "כתובת" היא המנהלת האמנותית והעורכת של הפרויקטים "מקום לשירה" (מ-2003), "שירחוב" (2006) ועוד. שיריה תורגמו לאנגלית, לספרדית, לטורקית ולצרפתית. זכתה  בפרסים:פרס טשרניחובסקי של אגודת הסופרים (1998),פרס עמיחי לשירה (2003), פרס ירושלים לספרות יפה על שם זבולון המר (2003) ועוד. 
References: 
גור, בתיה."אבא שלי לא אהב".הארץ תרבות וספרות. 9.8.2002. ה'2; מאירי, גלעד."הביט הנגיש והממשי".דימוי25.2005. 64-61; הראל, מעין."אבל שיש בו אהבה, חמלה ויכולת לסלוח".הארץ ספרים. 7.9.2005. 8.
