Name: סופר ומאייר
Birth Year: 1984, התגייס לחיל האוויר ואחרי השחרור למד אמנות ועיצוב לתואר ראשון באקדמיה "בצלאל". בהמשך למד עיצוב לתואר שני באוניברסיטת מידלסקס, אנגליה. בשנים 1999
Death Year: נולד בתל אביב. בנעוריו עבר להרצליה ולמד בתיכון "הראשונים". סיים את לימודיו ב
Birth Place: 
Occupation: הרצוג, עמרי. "'בזעיר אנפין': זה לא בעל, זה אפנדיציט". הארץ ספרים. 19.6.2012. 4; מר, בני. "אין דבר צעיר יותר משחקנית זקנה". הארץ תרבות וספרות. 28.3.2008. 2; צבן, יחיל. "מסע פרידה מהיידישקייט". הארץ ספרים. 14.5.2008. 4.
Entry writer: פינקוס, ירמי
Entry Value: 
פרסומו הראשון היה טור קומיקס-אימים לילדים בעיתון כולנו (1990). מאז פירסם כמה ספרי קומיקס באנגלית. הרומן הראשון שכתב, הקברט ההיסטורי של פרופסור פבריקנט (עם עובד, 2008), המלווה בציוריו, מגולל את סיפורה של להקת קברט ותיקה ומהוללת, הנודדת ברחבי אירופה משלהי המאה התשע-עשרה עד 1939. העלילה מתארת מאבק עז על ירושתו של פרופ' פבריקנט, שניהל ברומניה במשך שישים שנה תיאטרון של ילדות-פלא, שאותן אסף מבתי יתומים. בחמימות אנושית ובשפה עשירה וציורית מתוארים היחסים בין השחקניות שהזדקנו, על טירופיהן הקטנים וגחמותיהן הגדולות. על סמך תחקיר היסטורי מדוקדק נטווית עלילה נוגעת ללב, המתארת עולם יהודי המצוי על סף כיליון. במרכז ספרו זה בולט העיסוק בזהות התרבותית היהודית, על ההווי האירופי והלשון היידית, המשמשים רקע חי וצבעוני לדמויות נשים זקנות גרוטסקיות ולסוגיות של מציצנות ואקסהיביציוניזם. הספר זכה בפרס ספיר לספר ביכורים ב-2009. 
ספרו השני, בזעיר אנפין(2012), מספר את סיפורן של שתי משפחות זעיר-בורגניות, צינמן וזלצמן, החיות בתל אביב של שנות השמונים. בהומור גרוטסקי הוא מתאר את הווי חייהן, על הטיפוסים השונים המאכלסים אותם, על סודותיהם הכמוסים והרכילויות הקטנות, ועל היחסים המורכבים שביניהם. מושא הכיסופים של שתי המשפחות הוא העיירה האוסטרית זייפלד, לשם הן מבקשות לנסוע ולנפוש מעט, באווירה אירופית, מקשיי החיים והפרנסה בישראל. הרומן סובב סביב הנסיעה המיוחלת וסביב שלל ההמצאות והרעיונות לגיוס הכסף הדרוש למימוש החלום.  
בספריו מצליח פינקוס להעביר את רוח התקופות שעליהן הוא כותב, באמצעות קרבה מקסימלית לשפת הדיבור ולאפיונים שונים של רקמת החיים בתקופה. הוא הכניס לספרות העברית ממד נוסף של הומור, שכמעט ונעדר ממנה בעשורים האחרונים. אך הפואטיקה ההומוריסטית שלו היא בו בזמן גם מלאת חמלה כלפי דמויותיו, וההומור שלו הוא, בסופו של דבר, גם הומור עצמי. 
References: 
