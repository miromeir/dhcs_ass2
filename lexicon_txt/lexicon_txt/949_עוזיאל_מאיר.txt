Name: עוזיאל, מאיר
Birth Year: 1945
Birth Place: טריפולי, לוב
Occupation: סופר
Entry writer: מוריה דיין
Entry Value: 
נולד בטריפולי, לוב. כשהיה בן שנה וחצי עלתה משפחתו לארץ והתיישבה בתל אביב. ב-1959 עברה המשפחה לקיבוץ נצר חזני. ב-1969 הוזמן לשמש כעורך הגרפי של מעריב, וב-1974 החל לפרסם שם טור שבועי בעל גוון הומוריסטי בשם "שיפודים", שהופיע במשך יותר משלושים שנה. במקביל מילא עוזיאל תפקידים נוספים בעיתון. 
ב-2005 עבר מדורו של עוזיאללעיתון הצופה–מקור ראשון.ב-1997 ייסד את העיתון מקור ראשון ושימש כעורכו הראשי. משנות השבעים הנחה עוזיאל והשתתף בשעשועוני טלוויזיה ובתוכניות תרבות ברדיו ובטלוויזיה. כמו כן יצר כמה תוכניות היסטוריות-דרמטיות, בהן היינו שם איתם, סדרה בת תשע תוכניות על השואה. פרויקט טלוויזיוני זה הוליד את "מצעד החיים", שעוזיאל היה בין קובעי תכניו ואף העניק לו את שמו. 
ספרו ספר רע-ידען לפושע המאורגן (רבמכר, 1978) הנו ספר סאטירי-הומוריסטי, הראשון שפירסם בז'אנר הזה. בנוסף פירסם את שלושת הרומניםעובדות על תשוקה מסוימת(1992), העוקב אחר שושלת המתחילה בעיר כנענית ונפרשת עד לישראל של ימינו;מקום קטן עם דבי (1996), רומן בעל גוון פיקרסקי-פנטסטי שעלילתו מתרחשתבאימפריה הכוזרית;הראשון לארץ ציון– סיפורו של הרב עוזיאל(1999), רומן ביוגרפי על סבו, בן ציון מאיר חי עוזיאל, שעליו זכה בפרס זאב לספרות ילדים ונוער (2000). כתב גם ספרי ילדים ותירגם ספר ילדים עם אוהד עוזיאל.
References: 
בשן, טל. "אולי אבותינו לא היו חייטים". מעריב תרבות. 17.6.1996. 10; שמיר, משה. "עוזיאל בארץ הפלאות". מאזניים ע' (11). 1996. 33-32.
