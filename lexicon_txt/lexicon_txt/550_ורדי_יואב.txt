Name: ורדי, יואב
Birth Year:  (1944
Birth Place: חיפה וגדל בקריית
Occupation: משורר ומתרגם
Entry writer: יובל פז
Entry Value: 
נולד בחיפה וגדל בקריית טבעון. למד בתיכון ע"ש גרינברג. התגייס לצה"ל ב-1962 ושירת כלוחם בנח"ל המוצנח. למד באוניברסיטת תלאביב לתואר ראשון ושני במדעי החברה ועבד כאיש משאבי אנוש ב"תע"ש". רכש תואר שלישי בהתנהגות ארגונית באוניברסיטת קורנל, ארצות הברית. עם שובו ארצה (1980) היה מרצה בחוג ללימודי עבודה באוניברסיטת תלאביב. מאז 2006 מכהן כפרופסור אורח במכללות בארץ ובמוסדות אקדמיים בחו"ל. מתגורר במושב בצרה בשרון.
פרסומו הראשון היה הספר אולי לאהוב (מרתף 29 ליד עקד, 1993), קובץ שירים המעלה הרהורי אהבה הנסמכים על תיאורי טבע, שהוא לפרקים הרמוני ולפרקים סוער. בספרו השני,זמנים (1999), נמשך העיסוק בביטויי האהבה השונים, אלא שכאן היא מכילה, בנוסף להתפעלות מהאישה האהובה, גם את קסם ההורות, הממלא את הזוגיות ומסמן את המשכה. בספר יש גם שירים שעניינם הרהור במושג הזמן, המשמש כציר מרכזי בעריכת חשבון הנפש של אמצע החיים, הכולל גם ניסיון למפות את מקומה של הכתיבה בעולמו של הדובר.
בספרו בעין סערה (2003) שירים המשקפים סערות פנימיות בעקבות מפגשים מאוחרים עם הילדות, לצד ביטויי התמודדות עם הזקנה. שירים אחרים מתארים חוויות טבע מנופי ארצות הברית, צפייה ביצירות אמנות ומחשבות על היצירה השירית. בספרו אלמוגי הזמן (2007) שני שערים: "אמריקה אמריקה", שבמרכזו שירים המדמים את אמריקה לאיתקה של המשורר, הנשקפת דרך תיאורי טבע ייחודיים; ו"מרוב געגועים", המשרטט את הגעגועים לאיתקה לאחר השיבה ממנה, ובאופן סמלי את הכמיהה אל הנדודים וההרפתקה במחוזות זרים.   
שירתו מאופיינת במתח בין העידן הסוער של ימינו לבין תקופות וחוויות מעידן רומנטי ונאיבי המשקף את שנות החמישים. האהבה על פניה השונים תופשת מקום מרכזי ביצירתו. משיריו עולה עמדה דואלית של יליד הארץ ובןתרבותה, המבלה שנים רבות בארצות הברית וסופג את תרבותה ואת שפתה.
ספריו הנוספים: שירים של תום (2001); אומרים שירה (2005); אפשר גם לכתוב על פריס (2012). תירגם מאנגלית (עם מכבית מלכין) שירים משירת אמריקה.
References: 
שטינברג, שרה. "חובק עצים בערומם". פסיפס 26. 1994. 39; שתל, שמואל. "מאיתקה ובחזרה". עתון 77 330. מאי-יוני 2008. 11.
