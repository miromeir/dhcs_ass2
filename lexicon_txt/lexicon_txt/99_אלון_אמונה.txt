Name: אלון, אמונה
Birth Year: 1955
Birth Place: גדלה בירושלים
Occupation: סופרת ועיתונאית
Entry writer: זיסי סתוי
Entry Value: 
נולדה וגדלה בירושלים. במשך שנים רבות התגוררה בבית אל. בעלת טור בעיתון ידיעות אחרונות. היתה יועצת למעמד האישה של ראש הממשלה בנימין נתניהו. רעייתו של בני אלון שהיה חבר כנסת ושר מטעם מפלגת האיחוד הלאומי.כתבה ספרים רבים לילדים, וב-2004 יצא לאור ספרה למבוגרים שמחה גדולה בשמים (כתר).
אחריו כתבה שני רומנים:ותכתבו:אהובתנו(2010)ובמופלא ממני(2012). הרומן במופלא ממני כתוב כשני סיפורים אפשריים, בסגנון "דלתות מסתובבות", המתפצלים מאותו הצומת ונבדלים זה מזה בשל הבחירה של הגיבורה לירז. סיפור אחד מתאר את חייה לאחר שבחרה להתחתן ולהקים משפחה, והשני מתאר אותם לאחר שבחרה להקדיש את חייה ללימודים ולהוראה אך לא הקימה משפחה משלה. השילוב בין שני הסיפורים מעורר דיון סביב שאלת הבחירה והגורל. בספרה זה שואבת אלון את השראתה, בין השאר, מן המקרא והתלמוד. כך, למשל, מערכת היחסים בין אחיה של לירז ובין בעלה מתכתבת עם הסיפור התלמודי על רבי יוחנן וריש לקיש. 
ערכה ספרים, ובהםהדור מאת הרב אברהם יצחק הכהן קוק (1991).
References: 
ויס, הלל. "עצב גדול בארץ, מבוא לספרות הדתל"שים בהקשר לספרה של אמונה אלון״. נתיב100. 2004. 100-99;קרפ, עלית. ״קריעה לצורך תפירה". הארץ ספרים. 14.7.2010. 6.
