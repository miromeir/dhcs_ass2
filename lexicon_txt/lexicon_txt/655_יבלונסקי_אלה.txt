Name: יבלונסקי, אלה
Birth Year: 1973
Birth Place: אוקראינה
Occupation: סופרת
Entry writer: חן שטרס
Entry Value: 
נולדה באוקראינה. עלתה לישראל ב-1990. למדה סיעוד ומשמשת אחות אחראית בחדר ניתוח.
ספרה הראשון, קובץ סיפורים בשם חגים לא יהודיים, ראה אור ב-2005 (כותרות). ספרה השני, אפס טעויות (2006), הוא קובץ סיפורים קצרים, רובם קצרצרים. רבים מהסיפורים בנויים כמונולוג בגוף ראשון ומשתלשלים במתכונת סיפורי הפואנטה או ה"פאנץ' ליין". הסיפורים בנויים על יסודות פנטסטיים וסוריאליסטיים, המשמשים להארה חדשה וקומית של עניינים אנושיים. סמי דואניס טען שהסיפורים אסוציאטיביים מדי, אך ציין לטובה את הסיפורים הלא-קומיים, בהם מתגלה גרעין פיוטי (2007).
ספרה שלושה גשמים (2009) כולל שלוש נובלות המעוצבות באמצעות מערכים אנלוגיים, ועלילותיהן מבוססות על מפגש מקרי בין שתי דמויות המהווה עילה לחשבון נפש ביחס לאירועים מכוננים מהעבר. בשונה מהספר הקודם הנובלות בקובץ זה הן ריאליסטיות, אך גם בחלק מהן ניכרת המשיכה של המחברת אחר הפנטסטי. 
אריק גלסנרראה בלשון העשירה אך הבלתי-אחידה של הספרובגודש התוכני ביטוי של תגובת הספרות העכשווית לביקורת על "הכתיבה הרזה" של שנות התשעים (גלסנר, 2009). תלמה אדמון  טענה כי ספר זה, ויצירתה של יבלונסקי בכלל, מצטיינים במקוריות המתבטאת גם במטפורות בלתי שגרתיות (אדמון, 2009). ב-2012 יצא ספרה הניסוי הגדול, רומן המתרחש ב-1664 ועוקב אחר מסלולי הרפואה בעולם המודרני.
References: 
אדמון, תלמה. "מהספר של יבלונסקי לא כדאי להתעלם". מעריבnrg. 27.4.2009; גלסנר, אריק. "בטן מלאה: 'שלושה גשמים' רזה". מעריב תרבות. 15.5.2009. 29-28; דואניס, סמי. "שיר הפרחה". טיים אאוט תל אביב 222. 8.2.2007. 101.
