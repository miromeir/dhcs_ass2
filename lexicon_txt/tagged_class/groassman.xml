<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:lang="he-il">
   <teiHeader>
      <fileDesc>
         <titleStmt>
            <title>גרוסמן, דויד</title>
         </titleStmt>
         <publicationStmt>
            <p>אבנר הולצמן</p>
         </publicationStmt>
         <sourceDesc>
            <p>Biography of David Grosman</p>
         </sourceDesc>
      </fileDesc>
   </teiHeader>
   <text>
      <body>
            
			   <div type="title"><p>
               <persName>גרוסמן, דויד</persName>
               (<date when="1954" type="birth">1954</date>)
               
               
               
               סופר ומסאי
			   </p></div>
			   <div type="main_paragraph"><p>
               
               נולד ב<placeName>ירושלים</placeName> וגדל בשכונות <placeName>קרית היובל</placeName>
 ו<placeName>בית הכרם</placeName>
. אמו ילידת הארץ ואביו נולד בעיירה <placeName>דינוב</placeName>
 ליד <placeName>לבוב</placeName>, <placeName>גליציה</placeName>, ועלה ארצה ב-<date>1936</date>. בילדותו ובנעוריו השתתף בשידורי "קול <placeName>ישראל</placeName>
" לילדים ככתב צעיר וכשחקן בתסכיתים. שירת בצבא בחיל המודיעין ולאחר מכן למד פילוסופיה ותיאטרון באוניברסיטה העברית ב<placeName>ירושלים</placeName>
. בשנות השבעים והשמונים עבד ב"קול <placeName>ישראל</placeName>" בכתיבה, בעריכה ובהגשה של תוכניות לילדים, וכן כעורך וכמגיש יומנים במחלקת החדשות. ב-<date>1988</date> עזב את עבודתו ברדיו על רקע עימות פוליטי עם הממונים עליו, ומאז הוא מייחד את זמנו ליצירתו הספרותית. הוא מתגורר עם משפחתו במבשרת ציון.
               
               סיפוריו הראשונים נכתבו בהיותו סטודנט, ושניים מהם, "יאני על ההר" ו"חמורים", זכו בפרסים לפני שכונסו בספר (פרס ניומן לסופר צעיר ב-<date>1979</date>
, פרס הרי הרשון ב-<date>1980</date>
). ב-<date>1981</date>
 פורסמו הסיפורים "חמורים" ו"רץ" בכתב העת סימן קריאה, ובכך נפתח הקשר ארוך השנים בינו לבין <persName>מנחם פרי</persName>, שהיה לעורכו הקבוע. ספרו הראשון, דו-קרב (<date>1982</date>; זכה בפרס זאב לספרות ילדים ונוער), מיועד לבני הנעורים. הוא מגולל בהומור עלילה צבעונית, הסוחפת ילד בן שתים-עשרה אל עולמם של שני זקנים, היוצאים לדו-קרב בשל אהבתם לאישה שמתה לפני שנים רבות.
               
               ספרו הראשון למבוגרים הוא קובץ הסיפורים רץ (סימן קריאה, <date>1983</date>). הסיפורים מגוונים בעלילותיהם: קשר מוזר הנרקם בין חייל צעיר חובב ריצה לבין בנו הקטן של מפקד הבסיס; חייו התקועים של חייל שערק מן הצבא האמריקני ומצא מקלט באוסטריה; עולמו המסוכסך של קצין המלווה את ימיו האחרונים של הבסיס שלו בסיני בטרם יפוּצַץ ויינטש; תנודות בין קרבה לניכור ביחסיהם של בני זוג בתום שבע שנות נישואים; עיתונאי ישראלי-אנגלי העורך את חשבון חייו ונכבש בהזיה המחיה בדמיונו את דמות בנו הטייס שנפל במלחמת יום הכיפורים.
               
               מעבר לגיוון בנושאים מסתמנת בסיפורים מערכת משותפת של רגישויות העתידה להתפתח ולהשתכלל ביצירותיו הבאות, כגון חקירה מעמיקה של מצבי נפש קיצוניים, שרטוט ניואנסים דקים מן הדקים של חיי רגש והתעניינות באינטימיות שבין אדם לגופו ובינו לבין זולתו.
               
               ב-<date>1983</date> פירסם רומן ראשון, <name type="book">חיוך הגדי</name>. במרקם הדחוס והמפותל שלו משתלבות עלילות חיים פרטיות עם סיטואציה פוליטית רחבה, העוסקת ביחסים בין שלטון הכיבוש ה<placeName>ישראל</placeName>י לבין ערביי הגדה המערבית. אחד ממוקדי הרומן הוא הקשר בין אורי, ישראלי שוחר-טוב המנסה להגן על זכויות הערבים, לבין ידידו חילמי, ערבי זקן ומטורף החי בעולם של אגדות ודמיונות. בולט הניסיון להבקיע אל מעבר לניגודים הלאומיים, לשבור את הייצוג הסטריאוטיפי המקובל של הערבי בספרות העברית ולהאיר את היחסים בין כובשים לנכבשים כהוויה אנושית מורכבת שאין בה חלוקה פשוטה בין טובים ורעים.
               
               אתגר מורכב בהרבה – התמודדות חזיתית עם נושא השואה ועם אפשרויות הייצוג הספרותי שלה – נטל גרוסמן על עצמו ברומן הבא שחיבר, עיין ערך: 'אהבה' (<date>1986</date>
). הספר זכה לתהודה ניכרת, עורר ויכוח רחב וביסס את מעמדו כסופר הישראלי הבולט בדורו. הוא נחלק לארבעה חלקים, שכל אחד מהם כתוב בצופן פואטי אחר. החלק הראשון, הריאליסטי-גרוטסקי, כתוב בצמוד לנקודת ראותו של מומיק בן התשע, בנם של הורים ניצולי השואה, ומתאר את ילדותו בשנות החמישים בשכונה ירושלמית, תוך שהוא משקיע מאמצים רבים לפענח את סודות השואה המוסתרים מפניו. הדי השואה חודרים אל עולמו בעיקר באמצעות דמויות שבורות של ניצולים המשוטטים בו, ובהם דוד אמו, סופר הילדים אנשל וסרמן. חלק זה משמש בסיס ומאגר של חומרים לשלושת החלקים הבאים, שכל אחד מהם הוא ניסוי ספרותי בכיוון אחר. החלק השני, הנכתב כביכול על ידי מומיק (<persName>שלמה נוימן</persName>) שגדל ונעשה סופר, הוא הפלגה פנטסטית גמורה בעקבותיו של הסופר ברונו שולץ, שנרצח ב-<date>1942</date> בגטו דרוהוביץ ונהפך, כביכול, לדג סלמון שהמספר עוקב אחרי מסעותיו בים. החלק השלישי אף הוא כביכול סיפור בדיוני שכתב מומיק, המתרחש במחנה השמדה בפולין והעשוי כפרודיה על סיפורי אלף לילה ולילה. גיבוריו הם אנשל וסרמן, היהודי הנצחי המסרב למות, ומפקד המחנה הר נייגל, הנשבה בקסמם של הסיפורים בהמשכים שווסרמן משמיע באוזניו מתוך מטרה "לנגע אותו באנושיות". החלק הרביעי בנוי במתכונת של אנציקלופדיה אלפביתית, הפורשת את קורותיו של קאזיק, אחת מן הדמויות בסיפורי וסרמן, לאורך כל חייו המתנהלים במהלך מואץ במשך עשרים וארבע שעות בלבד. בסיפור חייו משולבות דמויותיהם של ניצולי השואה הסובבים בשכונתו של מומיק בפרק הראשון. מבנה מסובך זה, העשוי שכבות-שכבות של מציאויות בדיוניות בתוך מציאויות בדיוניות ושל פנטזיות על גבי פנטזיות, הוא מעשה מרכבה הבוחן את הספרות עצמה יותר מאשר את המציאות בשלל של טכניקות, סגנונות ודרכי התייחסות עצמית. בסופו של דבר עולה ממנו הכרה בתבוסה שנוחלת הספרות במאמציה הנואשים להבין את השואה, קל וחומר בניסיונה להחדיר ניצוץ של אנושיות אל הרוע המוחלט.
               
               אחרי ניסוי נועז זה בצורות ובתחבולות ספרותיות חדשניות חזר גרוסמן למתכונת ספרותית מסורתית יותר ברומן ספר הדקדוק הפנימי (<date>1991</date>
). הספר מתרחש ב<placeName>ירושלים</placeName> של שנות השישים ועוקב אחר המנגנונים הגופניים והנפשיים המפעילים את גיבורו, <persName>אהרן קליינפלד</persName>, שגדילתו נעצרת על סף גיל ההתבגרות. העיצוב הריאליסטי-גרוטסקי המפורט והמהימן להפליא של הסביבה החומרית והאנושית, המרקם המטפורי העשיר והמלוטש, ובעיקר החקירה המעמיקה ורבת-הדקויות של היחסים בין גוף לנפש, בין ילדות לבגרות, בין המרחב הפרטי לשיח הלאומי ובין הלשון לעולם, הופכים את הספר לדעת רבים ליצירתו השלמה ביותר של גרוסמן. בספריו הבאים ערך חקירות רגישות לא פחות של אינטימיות אנושית על ידי הצבתם של גיבוריו בסיטואציות בלתי שגרתיות, המאפשרות להם להתקלף מן הקהוּת השגורה של קיומם ולחתור בלא רחמים עד לגלעין הפנימי ביותר. שתהיי לי הסכין (<date>1998</date>
) הוא מעין רומן-מכתבים, הבונה קשר קרוב ועמוק, הזוי וממשי כאחד, בין גבר לאישה באמצעות מילים בלבד, וברקעו המשאלה "שכל אלפי המלים האלה ייהפכו כעת לגוף". בגוף אני מבינה (<date>2002</date>) מורכב משתי נובלות. ב"אִטרוּף" מעוצבת קנאתו המטורפת של גבר לאשתו, פרי הזיה הנהפכת לממשות סובייקטיבית עזה. ב"בגוף אני מבינה" משוחזרים יחסיה של אישה מבוגרת, מורה ליוגה הגוועת מסרטן, עם נער מתבגר שהופקד בידיה, והיא כמו מעצבת מחדש את גופו ואת נפשו.
               
               ואילו הרומן אישה בורחת מבשורה (<date>2008</date>) פורש על פני יריעה רחבה את סבך יחסיהם של שני גברים ואישה על פני עשרות שנים, האוצרות בתוכן גם חלק נכבד מתולדות מדינת <placeName>ישראל</placeName>
. בחזיתו של הרומן סיפור מסעה הרגלי של אורה בחברת אהוב נעוריה אברם ברחבי <placeName>ישראל</placeName>
, מן הגליל ל<placeName>ירושלים</placeName>, בשעה שבנה החייל נוטל חלק במבצע צבאי גדול. זהו מסע בריחה שיזמה אורה כדי להימלט מפני בשורת האיוב שהיא חוששת לקבל, ובעצם כדי למנוע בעצם בריחתה הנואשת את האסון העלול להתרגש עליה. באוגוסט <date>2006</date>, בעיצומה של כתיבת הרומן, שכל <persName>דויד גרוסמן</persName> את בנו אורי במלחמת לבנון השנייה, ימים אחדים אחרי שמחה בפומבי עם חבריו הסופרים על התמשכותה היתרה. הופעת הספר נעשתה משום כך למאורע ציבורי רב-משמעות, שתהודתו חרגה מעבר לתחום הספרות.
               
               ב-<date>2011</date> פירסם גרוסמן את <name type="book">נופל מחוץ לזמן: סיפור בקולות</name>. זהו מערך של מונולוגים שיריים, המגולל עלילה דמיונית המתרחשת בזמן לא ברור ובארץ רחוקה. גיבוריו, חבורה של הורים שכולים, מתלקטים זה אל זה מכוח אסונם המשותף ויוצאים למסע בשיירה, ספק כדי למצוא דרך אל עולם המתים, ספק כדי למצוא דרך לשרוד בעולם הזה על אף הזוועה שפירקה את חייהם. הסופר שביניהם מנסה להתמודד עם אסונו בכלי אמנותו, ולבו נשבר לנוכח הידיעה שעלה בידו למצוא מילים ל"זה", כלומר להוסיף ולחיות בעולם יחד עם נוכחותו של בנו המת.
               
               שמונת הספרים שנסקרו לעיל הם החטיבה המרכזית, הקנונית, ביצירתו של גרוסמן עד כה, אולם כתיבתו מקיפה תחומים נוספים. בשניים מספריו, יש ילדים זיגזג (<date>1994</date>) ו<name type="book">מישהו לרוץ איתו</name>
 (<date>2000</date>
), המיועדים למבוגרים ולבני הנעורים כאחד, רקם עלילות צבעוניות, רבות-אירועים והרפתקאות וטעונות מתח סיפורי. אלה כעין גרסאות שקופות ומרוככות של תכונות יסוד המאפיינות את עולם הילדות והנעורים במכלול יצירתו הסיפורית. המחזה <name type="play">גן ריקי</name> (<date>1988</date>), ניסיון חד-פעמי שלו בתחום הדרמה, מתרחש בחצרו של גן ילדים וטווה מערכת יחסים דחוסה ומורכבת למדי בין גיבוריו, אף על פי שכולם בני ארבע. בצד היצירות האלה יש לציין כתריסר ספרים משלו לילדים רכים, שעלילותיהם מלאות הדמיון וההומור מתרחשות רובן ככולן במרחב הביתי והמשפחתי.
               
               ערוץ משמעותי נוסף ביצירתו הוא הכתיבה התיעודית-פוליטית. ספרו <name type="book">הזמן הצהוב</name> (<date>1987</date>
) הוא דיווח על סדרה של שיטוטים ברחבי הגדה המערבית ושיחות עם תושביה, הממפה במוחשיות ספרותית ובעוצמה ביקורתית את החיים תחת השלטון הצבאי הישראלי ערב פריצתה של האינתיפאדה הראשונה. ספרו נוכחים נפקדים (<date>1992</date>), העשוי אף הוא פסיפס של רפורטאז'ות וראיונות עם פרקי תיאור וסיפור, מתעד מסע מקביל שערך גרוסמן בקרב האוכלוסייה הערבית שבתוך גבולות הקו הירוק, ומביא אל הקורא מגוון רחב מן הקולות הבוקעים ממנה.
               
               מבחר ממאמריו הפוליטיים בעיתונות כונס בספרו <name type="book">המוות כדרך חיים</name>
 (<date>2003</date>
). גם ספרו <name type="book">דבש אריות</name> (<date>2005</date>), שהוא מסה פרשנית על דמותו וסיפורו של שמשון, יכול להיקרא לא רק כתרומה לחקר המקרא אלא כמשל פוליטי אקטואלי על הקווים הטרגיים בנפש הקולקטיבית הישראלית, המתנודדת בין תווי אישיות ילדותיים לבין נטייה מוטבעת לשימוש בלתי מרוסן בכוח. כתיבתו זו, יחד עם הופעותיו הציבוריות והשתתפותו רבת-השנים בפעולות מחאה שונות, הפכו אותו לאחד הדוברים הבולטים של השמאל הציוני הישראלי.
               
               ספריו תורגמו ליותר מעשרים וחמש שפות. כמה מיצירותיו עובדו לתיאטרון, לקולנוע ולטלוויזיה, ובהן הסרט <name type="book">חיוך הגדי</name>
 (<date>1986</date>), המחזה <name type="play">מומיק</name>
 (<date>2006</date>
) והסרט <name type="book">מישהו לרוץ איתו</name> (<date>2006</date>
). הוא זכה בפרסים ובתוארי כבוד רבים ב<placeName>ישראל</placeName> ומחוצה לה, ובהם פרס ביאליק (<date>2004</date>
), פרס אמ"ת (<date>2007</date>
) ופרס מדיסיס לסופר זר בצרפת (<date>2011</date>).
               
               </p></div>
			   <div type="references"><p>
               
               <persName>אופנהיימר, יוחאי</persName>
. "גרוסמן ועמדת המחאה; אנלוגיות במקום ניגודים". מעבר לגדר: ייצוג הערבים בסיפורת העברית הישראלית (<date>2005</date>
-<date>1906</date>
). <placeName>תל אביב</placeName>: עם עובד והמכללה האקדמית ספיר. <date>2008</date>. 324-314; <persName>גלוזמן, מיכאל</persName>
. "'ומה אם הפתרון בכלל לא בגוף?': הגוף הפוסט-ציוני ב'ספר הדקדוק הפנימי' ל<persName>דויד גרוסמן</persName>
". הגוף הציוני. <placeName>תל אביב</placeName>: הקיבוץ המאוחד. <date>2007</date>. 257-236; <persName>גרוסמן, דויד</persName>
. "ספרים שקראו אותי". מאין נחלתי את שירי. <placeName>תל אביב</placeName>: ידיעות אחרונות – ספרי חמד. <date>2002</date>. 46-33; <persName>גרץ, נורית</persName>
. "בשטח ההפקר: <name type="book">חיוך הגדי</name>". סיפור מהסרטים: סיפורת ישראלית ועיבודיה לקולנוע. <placeName>תל אביב</placeName>: האוניברסיטה הפתוחה. <date>1993</date>. 364-321; <persName>הרציג, חנה</persName>
. "'ספר הדקדוק הפנימי' מאת <persName>דויד גרוסמן</persName>
". הקול האומר: אני – מגמות בסיפורת הישראלית של שנות השמונים. <placeName>תל אביב</placeName>: האוניברסיטה הפתוחה. <date>1998</date>. 304-269; <persName>קריץ, ראובן</persName>
. "'עיין ערך: אהבה' ל<persName>דויד גרוסמן</persName>
 – מבוא, הערות ביניים ואחרית דבר". ערב רב: על ספרים סופרים וסוגיות ספרות. תל אביב: פּוּרָה. <date>1990</date>. 331-268, 348-343; <persName>שוורץ, יגאל</persName>
. "'דור יום הכיפורים' בסיפורת הישראלית". מה שרואים מכאן. אור יהודה: כנרת זמורה-ביתן, דביר. <date>2005</date>. 234-215; <persName>שיפמן, סמדר</persName>
. "<persName>דויד גרוסמן</persName>
". דברים שרואים מכאן. <placeName>ירושלים</placeName>: כרמל. <date>2007</date>. 106-27; <persName>שלח, יוכי</persName>
. על עקרון היסוד בעולמם הפואטי של <persName>דויד גרוסמן</persName>
 ו<persName>מאיר שלו</persName>
. חיבור לשם קבלת תואר דוקטור. <placeName>תל אביב</placeName>
: אוניברסיטת <placeName>תל אביב</placeName>. <date>2005</date>; <persName>שקד, גרשון</persName>
. "הילד התמים-מפוכח: על יצירתו של <persName>דויד גרוסמן</persName>". תמונה קבוצתית: היבטים בספרות <placeName>ישראל</placeName> ובתרבותה. אור יהודה: דביר. <date>2009</date>. 248-208.
               
               </p></div>
               
			   <div type="credits"><p>
               <persName>אבנר הולצמן</persName>
			   </p></div>
      </body>
   </text>
</TEI>
